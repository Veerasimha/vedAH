+++
title = "०७ उरुष्या णो"

+++
## अधिमन्त्रम्
अग्निः। सुदीतिपुरुमीळ्हौ तयोर्वान्यतरः। गायत्री।

## मन्त्रः
उ॒रु॒ष्या णो॒ मा परा॑ दा अघाय॒ते जा॑तवेदः ।  
दु॒रा॒ध्ये॒३॒॑ मर्ता॑य ॥

## पदपाठः
उ॒रु॒ष्य । नः॒ । मा । परा॑ । दाः॒ । अ॒घ॒ऽय॒ते । जा॒त॒ऽवे॒दः॒ ।  
दुः॒ऽआ॒ध्ये॑ । मर्ता॑य ॥

## भाष्यम्
हे जातवेदः जातविद्य जातधन वा अग्ने नोस्मानुरुष्य रक्ष । उरुष्यती रक्षाकर्मेति यास्कः । मापरादाः मापरादेह्यस्मान् । कस्माइति सउच्यते अघायते अघं पापमिच्छते दुराध्ये दुराध्यानाय दुर्विचिन्तकाय हिंसाबुद्धये मर्ताय मनुष्याय ॥ ७ ॥