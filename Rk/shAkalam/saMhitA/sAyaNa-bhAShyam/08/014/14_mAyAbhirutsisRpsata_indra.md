+++
title = "१४ मायाभिरुत्सिसृप्सत इन्द्र"

+++
## अधिमन्त्रम्
इन्द्रः। गोषूक्त्यश्वसूक्तिनौ काण्वायनौ। गायत्री।

## मन्त्रः
मा॒याभि॑रु॒त्सिसृ॑प्सत॒ इन्द्र॒ द्यामा॒रुरु॑क्षतः ।  
अव॒ दस्यूँ॑रधूनुथाः ॥

## पदपाठः
मा॒याभिः॑ । उ॒त्ऽसिसृ॑प्सतः । इन्द्र॑ । द्याम् । आ॒ऽरुरु॑क्षतः ।  
अव॑ । दस्यू॑न् । अ॒धू॒नु॒थाः॒ ॥

## भाष्यम्
हे इन्द्र मायाभिः उत्सिसृप्सतः सर्वत्र प्रसरतः द्यां आरुरुक्षतः द्युलोकं आरोहतः दस्युन् श्त्रून् उपक्षेप्तृन् अवाधूनुथाः अवाड्मखं प्रेरितवानसि ॥ १४ ॥