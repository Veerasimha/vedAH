+++
title = "०८ आ दशभिर्विवस्वत"

+++
## अधिमन्त्रम्
अग्निर्हवींषि वा। हर्यतः प्रागाथः। गायत्री।

## मन्त्रः
आ द॒शभि॑र्वि॒वस्व॑त॒ इन्द्रः॒ कोश॑मचुच्यवीत् ।  
खेद॑या त्रि॒वृता॑ दि॒वः ॥

## पदपाठः
आ । द॒शऽभिः॑ । वि॒वस्व॑तः । इन्द्रः॑ । कोश॑म् । अ॒चु॒च्य॒वी॒त् ।  
खेद॑या । त्रि॒ऽवृता॑ । दि॒वः ॥

## भाष्यम्
विवस्वतः परिचरतो यजमानस्य दशभिरङ्गुलीभिर्याचितः सन्निन्द्रः कोशं मेघनामैतत् उदकसेचकं मेघं दिवोन्तरिक्षसम्बन्धिनं तत्सकाशाद्वा अचु- च्यवीद्मदारयदित्यर्थः । केनसाधनेनेति तदुच्यते त्रिवृता त्रिप्रकारवर्तनवता खेदया रश्मिना यद्वा अत्रेन्द्रशब्देनाग्निरादित्योवा गृत्द्यते खेदया त्रिवृ- तेति लिङ्गात् ॥ ८ ॥