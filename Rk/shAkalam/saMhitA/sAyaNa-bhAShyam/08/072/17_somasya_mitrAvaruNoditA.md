+++
title = "१७ सोमस्य मित्रावरुणोदिता"

+++
## अधिमन्त्रम्
अग्निर्हवींषि वा। हर्यतः प्रागाथः। गायत्री।

## मन्त्रः
सोम॑स्य मित्रावरु॒णोदि॑ता॒ सूर॒ आ द॑दे ।  
तदातु॑रस्य भेष॒जम् ॥

## पदपाठः
सोम॑स्य । मि॒त्रा॒व॒रु॒णा॒ । उत्ऽइ॑ता । सूरे॑ । आ । द॒दे॒ ।  
तत् । आतु॑रस्य । भे॒ष॒जम् ॥

## भाष्यम्
हे मित्रावरुणा मित्रावरुनौ सूर्ये उदिता उदिते सोमस्य सोममाददे स्वीकरोति । तत्र हेतुं आह-तत्स्वीकाररूपं कर्म आतुरस्यास्मदादेर्भेषजं औषधं हितकरमित्यर्थः ॥ १७ ॥