+++
title = "०८ उत नः"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
उ॒त नः॑ पि॒तुमा भ॑र संररा॒णो अवि॑क्षितम् ।  
मघ॑व॒न्भूरि॑ ते॒ वसु॑ ॥

## पदपाठः
उ॒त । नः॒ । पि॒तुम् । आ । भ॒र॒ । स॒म्ऽर॒रा॒णः । अवि॑ऽक्षितम् ।  
मघ॑ऽवन् । भूरि॑ । ते॒ । वसु॑ ॥

## भाष्यम्
उत अपिच हे मघवन् संरराणः संरममाणस्त्वमविक्षितमविक्षीणम् पितुमन्नम् । पृक्षः पितुः रिति अन्ननामसुपाठात् । नोस्मभ्यमाभराहर ते तव वसु धनं भूरि अधिकं हि ॥ ८ ॥