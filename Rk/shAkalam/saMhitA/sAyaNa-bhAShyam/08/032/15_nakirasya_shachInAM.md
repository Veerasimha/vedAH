+++
title = "१५ नकिरस्य शचीनां"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
नकि॑रस्य॒ शची॑नां निय॒न्ता सू॒नृता॑नाम् ।  
नकि॑र्व॒क्ता न दा॒दिति॑ ॥

## पदपाठः
नकिः॑ । अ॒स्य॒ । शची॑नाम् । नि॒ऽय॒न्ता । सू॒नृता॑नाम् ।  
नकिः॑ । व॒क्ता । न । दा॒त् । इति॑ ॥

## भाष्यम्
अस्येन्द्रस्य सूनृतानां शोभनानां शचीनां कर्मणां धीः शचीति कर्मनामसुपाठात् नकिर्नकश्चिन्नियन्ता नियामकः अयमिन्द्रोनदादिति नप्रयच्छ- तीति नकिर्वक्ता नकश्चिद्वदति । किन्तु सर्वोपि जनोयं प्रदातेत्येव ब्रवीतीत्यर्थः ॥ १५ ॥