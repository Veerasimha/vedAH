+++
title = "२० पिब स्वधैनवानामुत"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
पिब॒ स्वधै॑नवानामु॒त यस्तुग्र्ये॒ सचा॑ ।  
उ॒तायमि॑न्द्र॒ यस्तव॑ ॥

## पदपाठः
पिब॑ । स्वऽधै॑नवानाम् । उ॒त । यः । तुग्र्ये॑ । सचा॑ ।  
उ॒त । अ॒यम् । इ॒न्द्र॒ । यः । तव॑ ॥

## भाष्यम्
हे इन्द्र स्वधैनवानां स्वधैनवान् स्वभूतपयसोधेनोः संबन्धिनः सोमान् धेन्वा क्रीतानित्यर्थः । तथाचश्रूयते-धेन्वाक्रीणातीति । उतापिच यः सोमस्तु- ष्ये उदके बुसं तुग्र्येत्युदकनामसुपाठात् । सचा संसृष्ट स्तमपि सोमं पिब । उतापिच यः सोमः तवत्वदीयस्त्वामुद्दिश्य गृहीतः सोयं त्वया पातव्यइ- तिशेषः ॥ २० ॥