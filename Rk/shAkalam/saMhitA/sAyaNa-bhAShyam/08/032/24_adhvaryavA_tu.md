+++
title = "२४ अध्वर्यवा तु"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
अध्व॑र्य॒वा तु हि षि॒ञ्च सोमं॑ वी॒राय॑ शि॒प्रिणे॑ ।  
भरा॑ सु॒तस्य॑ पी॒तये॑ ॥

## पदपाठः
अध्व॑र्यो॒ इति॑ । आ । तु । हि । सि॒ञ्च । सोम॑म् । वी॒राय॑ । शि॒प्रिणे॑ ।  
भर॑ । सु॒तस्य॑ । पी॒तये॑ ॥

## भाष्यम्
हे अध्वर्यो शिप्रिणे हनूमते वीराय शूरायेन्द्राय सोमं तु हि क्षिप्रमेवासिंच । सुतस्य सुतं सोमं पीतये पानायच भराहरच ॥ २४ ॥