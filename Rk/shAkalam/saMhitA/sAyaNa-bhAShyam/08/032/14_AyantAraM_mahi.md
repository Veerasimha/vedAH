+++
title = "१४ आयन्तारं महि"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
आ॒य॒न्तारं॒ महि॑ स्थि॒रं पृत॑नासु श्रवो॒जित॑म् ।  
भूरे॒रीशा॑न॒मोज॑सा ॥

## पदपाठः
आ॒ऽय॒न्तार॑म् । महि॑ । स्थि॒रम् । पृत॑नासु । श्र॒वः॒ऽजित॑म् ।  
भूरेः॑ । ईशा॑नम् । ओज॑सा ॥

## भाष्यम्
आयन्तारमागन्तारं महि महान्तं पृतनासु सङ्ग्रामेषु स्थिरमचलं श्रवोजितं श्रवसाजतारं ओजसा बलेन भूरेर्बहोर्धनस्य ईशानमीश्वरमभिगाय ॥ १४ ॥