+++
title = "१५ ददी रेक्णस्तन्वे"

+++
## अधिमन्त्रम्
इन्द्रः। वशोश्व्यः। ककुम्न्यङ्कुशिरा।

## मन्त्रः
द॒दी रेक्ण॑स्त॒न्वे॑ द॒दिर्वसु॑ द॒दिर्वाजे॑षु पुरुहूत वा॒जिन॑म् ।  
नू॒नमथ॑ ॥

## पदपाठः
द॒दिः । रेक्णः॑ । त॒न्वे॑ । द॒दिः । वसु॑ । द॒दिः । वाजे॑षु । पु॒रु॒ऽहू॒त॒ । वा॒जिन॑म् ।  
नू॒नम् । अथ॑ ॥

## भाष्यम्
हे पुरुहूत बहुभिराहूतेन्द्र त्वं तन्वे मत्द्यं शरीराय रेक्णोधनं ददिर्दाताभव । कदेत्युच्यते नूनं क्षिप्रमथेदानीमेव एवं प्रतिवाक्यं योज्यम् । तथा वसु धनं पुत्रादिभ्यो ददिर्दाताभव तथा वाजेषु सङ्ग्रामेषु वाजिनमन्नवन्तं रयिं ददिर्दाताभवेति । अत्रसर्वेष्वपि वाक्येषु ददिरित्यस्य लिङ्भा- वान्नलोकाव्ययेति षष्ठीप्रतिषेधः ॥ १५ ॥