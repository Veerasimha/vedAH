+++
title = "०२ त्वां हि"

+++
## अधिमन्त्रम्
इन्द्रः। वशोश्व्यः। गायत्री।

## मन्त्रः
त्वां हि स॒त्यम॑द्रिवो वि॒द्म दा॒तार॑मि॒षाम् ।  
वि॒द्म दा॒तारं॑ रयी॒णाम् ॥

## पदपाठः
त्वाम् । हि । स॒त्यम् । अ॒द्रि॒ऽवः॒ । वि॒द्म । दा॒तार॑म् । इ॒षाम् ।  
वि॒द्म । दा॒तार॑म् । र॒यी॒णाम् ॥

## भाष्यम्
हे अद्रिवः अत्ति शत्रुमित्यद्रिः वज्रः तद्वन्निन्द्र त्वां सत्यं निश्चयं इषामन्नानां दातारं विद्म जानीमः । तथा रयीणां धनानां दातारं विद्म ॥ २ ॥