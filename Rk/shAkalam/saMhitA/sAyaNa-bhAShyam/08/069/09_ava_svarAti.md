+++
title = "०९ अव स्वराति"

+++
## अधिमन्त्रम्
इन्द्रः। प्रियमेध। अनुष्टुप्।

## मन्त्रः
अव॑ स्वराति॒ गर्ग॑रो गो॒धा परि॑ सनिष्वणत् ।  
पिङ्गा॒ परि॑ चनिष्कद॒दिन्द्रा॑य॒ ब्रह्मोद्य॑तम् ॥

## पदपाठः
अव॑ । स्व॒रा॒ति॒ । गर्ग॑रः । गो॒धा । परि॑ । स॒नि॒स्व॒न॒त् ।  
पिङ्गा॑ । परि॑ । च॒नि॒स्क॒द॒त् । इन्द्रा॑य । ब्रह्म॑ । उत्ऽय॑तम् ॥

## भाष्यम्
गर्गरो गर्गरध्वनियुक्तोवा वाद्यविशेषो युद्धे अवस्वराति भयंशब्दयति । गोधा हस्तघ्नः परि परितः सनिष्वणत् स्वनति भृशं पिङ्गा पिङ्गव- र्णाज्यापि परिचनिष्कदत् परिस्कन्दते यस्मादेवं युद्धः सन्नद्धः अतइन्द्राय ब्रह्मपरिवृढङ्कर्म स्तुतिलक्षणं उद्यतं भवत्वितिशेषः ॥ ९ ॥