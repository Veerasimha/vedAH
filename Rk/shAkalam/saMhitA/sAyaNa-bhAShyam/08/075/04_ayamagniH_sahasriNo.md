+++
title = "०४ अयमग्निः सहस्रिणो"

+++
## अधिमन्त्रम्
अग्निः। विरूपः। गायत्री।

## मन्त्रः
अ॒यम॒ग्निः स॑ह॒स्रिणो॒ वाज॑स्य श॒तिन॒स्पतिः॑ ।  
मू॒र्धा क॒वी र॑यी॒णाम् ॥

## पदपाठः
अ॒यम् । अ॒ग्निः । स॒ह॒स्रिणः॑ । वाज॑स्य । श॒तिनः॑ । पतिः॑ ।  
मू॒र्धा । क॒विः । र॒यी॒णाम् ॥

## भाष्यम्
अयमग्निः शतिनः सहस्रिणश्च उक्तसङ्ख्योपेतस्य वाजस्यान्नस्य पतिः स्वामी मूर्धा शिरोवदुन्नतः श्रेष्ठः कविर्मेधावी रयीणां धनानामपि पतिरिति- शेषः तदुभयंप्रयच्छत्वित्यर्थः ॥ ४ ॥