+++
title = "१४ यस्याजुषन्नमस्विनः शमीमदुर्मखस्य"

+++
## अधिमन्त्रम्
अग्निः। विरूपः। गायत्री।

## मन्त्रः
यस्याजु॑षन्नम॒स्विनः॒ शमी॒मदु॑र्मखस्य वा ।  
तं घेद॒ग्निर्वृ॒धाव॑ति ॥

## पदपाठः
यस्य॑ । अजु॑षत् । न॒म॒स्विनः॑ । शमी॑म् । अदुः॑ऽमखस्य । वा॒ ।  
तम् । घ॒ । इत् । अ॒ग्निः । वृ॒धा । अ॒व॒ति॒ ॥

## भाष्यम्
यस्य नमस्विनो नमस्कारवतो अदुर्मखस्य वा अदुष्टयागस्य वा शमीं कर्म अजुषदसेवत । तं घेत् तमेव यजमानं सङ्ग्रामे अग्निर्वृधावति विशेषेण गच्छति अतो नमोयुक्ता अदुर्मखाश्च भवामेति भावः ॥ १४ ॥