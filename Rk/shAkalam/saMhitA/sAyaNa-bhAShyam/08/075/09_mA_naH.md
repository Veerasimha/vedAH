+++
title = "०९ मा नः"

+++
## अधिमन्त्रम्
अग्निः। विरूपः। गायत्री।

## मन्त्रः
मा नः॑ समस्य दू॒ढ्य१॑ः॒ परि॑द्वेषसो अंह॒तिः ।  
ऊ॒र्मिर्न नाव॒मा व॑धीत् ॥

## पदपाठः
मा । नः॒ । स॒म॒स्य॒ । दुः॒ऽध्यः॑ । परि॑ऽद्वेषसः । अं॒ह॒तिः ।  
ऊ॒र्मिः । न । नाव॑म् । आ । व॒धी॒त् ॥

## भाष्यम्
समस्य सर्वस्य परिद्वेषसः परितोद्विषतोदुर्ध्यः पापबुद्धेरंहतिर्हननं नः अस्मान्माआवधीत् माहिंस्यात् । नावमूर्मिर्न समुद्रतरङ्गइव स यथा तां पीडयति तद्वन्मावधीदित्यर्थः । अत्र मानः सर्वस्य दुर्धियः इत्यादिनिरुक्तं द्रष्टव्यं ॥ ९ ॥