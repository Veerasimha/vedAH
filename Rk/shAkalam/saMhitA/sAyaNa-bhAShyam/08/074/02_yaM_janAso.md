+++
title = "०२ यं जनासो"

+++
## अधिमन्त्रम्
अग्निः। गोपवन आत्रेयः। गायत्री।

## मन्त्रः
यं जना॑सो ह॒विष्म॑न्तो मि॒त्रं न स॒र्पिरा॑सुतिम् ।  
प्र॒शंस॑न्ति॒ प्रश॑स्तिभिः ॥

## पदपाठः
यम् । जना॑सः । ह॒विष्म॑न्तः । मि॒त्रम् । न । स॒र्पिःऽआ॑सुतिम् ।  
प्र॒ऽशंस॑न्ति । प्रश॑स्तिऽभिः ॥

## भाष्यम्
यमग्निं जनासो जनायजमाना हविष्मन्तः सन्तो मित्रन्न मित्रमिव आदित्यमिव सखायमिव वा सर्पिरांसुतिं सर्पिरासूयते हूयते यस्मिन् तादृशं प्रशंसन्ति स्तुवन्ति । प्रशस्तिभिः स्तुतिभिः स्तुवइतिशेषः ॥ २ ॥