+++
title = "०३ पन्यांसं जातवेदसं"

+++
## अधिमन्त्रम्
अग्निः। गोपवन आत्रेयः। गायत्री।

## मन्त्रः
पन्यां॑सं जा॒तवे॑दसं॒ यो दे॒वता॒त्युद्य॑ता ।  
ह॒व्यान्यैर॑यद्दि॒वि ॥

## पदपाठः
पन्यां॑सम् । जा॒तऽवे॑दसम् । यः । दे॒वऽता॑ति । उत्ऽय॑ता ।  
ह॒व्यानि॑ । ऐर॑यत् । दि॒वि ॥

## भाष्यम्
पन्यांसं अतिशयेनस्तोतारं साधुकृतमिति यजमानं स्तुवन्तं जातवेदसं जातधनं जातविद्यं वा स्तुवइतिशेषः । योग्निर्देवताति देवतातौ यज्ञे उद्यता उद्यतानि हव्यानि हवींषि दिव्यैरयत् प्रेरयति दिवि देवेभ्यः ॥ ३ ॥