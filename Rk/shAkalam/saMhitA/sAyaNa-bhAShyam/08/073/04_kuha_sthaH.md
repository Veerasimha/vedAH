+++
title = "०४ कुह स्थः"

+++
## अधिमन्त्रम्
अश्विनौ। गोपवन आत्रेयः सप्तवध्रिर्वा। गायत्री।

## मन्त्रः
कुह॑ स्थः॒ कुह॑ जग्मथुः॒ कुह॑ श्ये॒नेव॑ पेतथुः ।  
अन्ति॒ षद्भू॑तु वा॒मवः॑ ॥

## पदपाठः
कुह॑ । स्थः॒ । कुह॑ । ज॒ग्म॒थुः॒ । कुह॑ । श्ये॒नाऽइ॑व । पे॒त॒थुः॒ ।  
अन्ति॑ । सत् । भू॒तु॒ । वा॒म् । अवः॑ ॥

## भाष्यम्
हे अश्विनौ युवां कुह क्वस्थः भवथः इदानीं कुह क्व कुत्र जग्मथुः गच्छथः स्वेच्छया कुह क्ववा श्येनेव श्येनाविव शीघ्रपतनौ सन्तौ पेतथुः पतथः । एवमचिन्त्यस्वभावौ कृपयासन्निहितौ भवतमितिशेषः । तादृशयोरवोन्तिके भवतु ॥ ४ ॥