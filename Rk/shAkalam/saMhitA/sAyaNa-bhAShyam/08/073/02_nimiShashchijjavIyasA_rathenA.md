+++
title = "०२ निमिषश्चिज्जवीयसा रथेना"

+++
## अधिमन्त्रम्
अश्विनौ। गोपवन आत्रेयः सप्तवध्रिर्वा। गायत्री।

## मन्त्रः
नि॒मिष॑श्चि॒ज्जवी॑यसा॒ रथे॒ना या॑तमश्विना ।  
अन्ति॒ षद्भू॑तु वा॒मवः॑ ॥

## पदपाठः
नि॒ऽमिषः॑ । चि॒त् । जवी॑यसा । रथे॑न । आ । या॒त॒म् । अ॒श्वि॒ना॒ ।  
अन्ति॑ । सत् । भू॒तु॒ । वा॒म् । अवः॑ ॥

## भाष्यम्
निमिषश्चित् निमेषादपि जवीयसा अतिशयवेगेन रथेनायातमागच्छतम् अस्मद्यज्ञं हेअश्विना । शिष्टमुक्तम् ॥ २ ॥