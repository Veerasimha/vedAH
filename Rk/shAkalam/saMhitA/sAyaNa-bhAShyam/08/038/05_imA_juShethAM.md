+++
title = "०५ इमा जुषेथां"

+++
## अधिमन्त्रम्
इन्द्राग्नी। श्यावाश्वः। गायत्री।

## मन्त्रः
इ॒मा जु॑षेथां॒ सव॑ना॒ येभि॑र्ह॒व्यान्यू॒हथुः॑ ।  
इन्द्रा॑ग्नी॒ आ ग॑तं नरा ॥

## पदपाठः
इ॒मा । जु॒षे॒था॒म् । सव॑ना । येभिः॑ । ह॒व्यानि॑ । ऊ॒हथुः॑ ।  
इन्द्रा॑ग्नी॒ इति॑ । आ । ग॒त॒म् । न॒रा॒ ॥

## भाष्यम्
हे इन्द्राग्नी नरानेतारौ युवां येभिः यैः सवनैः हव्यान्यूहथुः वहथस्तानीमा इमानि सवना सवनानि जुषेथां सेवेथामागतञ्च ॥ ५ ॥