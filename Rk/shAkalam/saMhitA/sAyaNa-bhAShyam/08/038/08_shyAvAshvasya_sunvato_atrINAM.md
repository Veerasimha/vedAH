+++
title = "०८ श्यावाश्वस्य सुन्वतोऽत्रीणां"

+++
## अधिमन्त्रम्
इन्द्राग्नी। श्यावाश्वः। गायत्री।

## मन्त्रः
श्या॒वाश्व॑स्य सुन्व॒तोऽत्री॑णां शृणुतं॒ हव॑म् ।  
इन्द्रा॑ग्नी॒ सोम॑पीतये ॥

## पदपाठः
श्या॒वऽअ॑श्वस्य । सु॒न्व॒तः । अत्री॑णाम् । शृ॒णु॒त॒म् । हव॑म् ।  
इन्द्रा॑ग्नी॒ इति॑ । सोम॑ऽपीतये ॥

## भाष्यम्
हे इन्द्राग्नी युवां सुन्वतः सोमाभिषवं कुर्वतो यजमानस्य श्यावाश्वस्य ममात्रीणामृत्विजां हवमाह्वानं सोमस्य पानाय शृणुतम् ॥ ८ ॥