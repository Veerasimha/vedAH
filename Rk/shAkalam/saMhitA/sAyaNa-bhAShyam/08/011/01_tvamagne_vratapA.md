+++
title = "०१ त्वमग्ने व्रतपा"

+++
## अधिमन्त्रम्
अग्निः। वत्सः काण्वः। प्रतिष्ठा।

## मन्त्रः
त्वम॑ग्ने व्रत॒पा अ॑सि दे॒व आ मर्त्ये॒ष्वा ।  
त्वं य॒ज्ञेष्वीड्यः॑ ॥

## पदपाठः
त्वम् । अ॒ग्ने॒ । व्र॒त॒ऽपाः । अ॒सि॒ । दे॒वः । आ । मर्त्ये॑षु । आ ।  
त्वम् । य॒ज्ञेषु॑ । ईड्यः॑ ॥

## भाष्यम्
हे अग्ने देवोद्योतमानस्त्वं मर्त्येष्वा मनुष्येषु च आदेवेषु च मध्ये व्रतपाअसि व्रतानां कर्मणां रक्षिता भवसि अतःकारणात् यज्ञेषु त्वमीड्यः स्तुत्योसि ॥ १ ॥