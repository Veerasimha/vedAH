+++
title = "०२ योनिमेक आ"

+++
## अधिमन्त्रम्
विश्वेदेवाः। मनुर्वैवस्वतः कश्यपो वा मारीचः। द्विपदा विराट्।

## मन्त्रः
योनि॒मेक॒ आ स॑साद॒ द्योत॑नो॒ऽन्तर्दे॒वेषु॒ मेधि॑रः ॥

## पदपाठः
योनि॑म् । एकः॑ । आ । स॒सा॒द॒ । द्योत॑नः । अ॒न्तः । दे॒वेषु॑ । मेधि॑रः ॥

## भाष्यम्
अत्र योनिमिति लिङ्गादग्निरुच्यते । अग्नयेगृहपतयेइत्यादिषु दृष्टत्वात् । देवेषु देवानामन्तर्मध्ये द्योतनः स्वतेजसा दीप्यमानो मेधिरोमेधावी अथवा मेधाकाङ्क्षिणां स्तोतृणां मेधा दातृत्वेन मेधायुक्तः एवंविधएकोग्निः एवं स्थानभूतमाहवनीयादिकं आससाद हविःस्वीकरणार्थमासीदति ॥ २ ॥