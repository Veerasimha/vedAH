+++
title = "०७ युञ्जाथां रासभं"

+++
## अधिमन्त्रम्
अश्विनौ। कृष्णः। गायत्री।

## मन्त्रः
यु॒ञ्जाथां॒ रास॑भं॒ रथे॑ वी॒ड्व॑ङ्गे वृषण्वसू ।  
मध्वः॒ सोम॑स्य पी॒तये॑ ॥

## पदपाठः
यु॒ञ्जाथा॑म् । रास॑भम् । रथे॑ । वी॒ळुऽअ॑ङ्गे । वृ॒ष॒ण्व॒सू॒ इति॑ वृषण्ऽवसू ।  
मध्वः॑ । सोम॑स्य । पी॒तये॑ ॥

## भाष्यम्
हे वृषण्वसू वर्षणशीलधनवन्तौ अश्विनौ युवां वीड्वङ्गेवीळुर्दृढः दृढाङ्गोपेते स्वरथेरासभं शब्दायमानं एतन्नामकमश्वं युंजाथां संयोजयताम् । किमर्थं मध्वः सोमस्य पीतयइति । रासभावश्विनोरिति रासभावेवाश्विनो रथस्यवाहनौ ॥ ७ ॥