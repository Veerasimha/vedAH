+++
title = "०६ गच्छतं दाशुषो"

+++
## अधिमन्त्रम्
अश्विनौ। कृष्णः। गायत्री।

## मन्त्रः
गच्छ॑तं दा॒शुषो॑ गृ॒हमि॒त्था स्तु॑व॒तो अ॑श्विना ।  
मध्वः॒ सोम॑स्य पी॒तये॑ ॥

## पदपाठः
गच्छ॑तम् । दा॒शुषः॑ । गृ॒हम् । इ॒त्था । स्तु॒व॒तः । अ॒श्वि॒ना॒ ।  
मध्वः॑ । सोम॑स्य । पी॒तये॑ ॥

## भाष्यम्
हे अश्विना अश्विनौ इत्था इत्थमनेन प्रकारेण स्तुवतः युवयोः स्तोत्रं कुर्वतो दाशुषो हवींषि दत्तवतो यजमानस्य गृहंप्रति गच्छतं युवामागच्छतम् । किमर्थं मध्वः सोमस्य पीतयइति ॥ ६ ॥