+++
title = "१८ य इन्द्र"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
य इ॑न्द्र॒ यत॑यस्त्वा॒ भृग॑वो॒ ये च॑ तुष्टु॒वुः ।  
ममेदु॑ग्र श्रुधी॒ हव॑म् ॥

## पदपाठः
ये । इ॒न्द्र॒ । यत॑यः । त्वा॒ । भृग॑वः । ये । च॒ । तु॒स्तु॒वुः ।  
मम॑ । इत् । उ॒ग्र॒ । श्रु॒धि॒ । हव॑म् ॥

## भाष्यम्
हे इन्द्र ये यतयः नियताः अङ्गिरसः त्वा त्वां तुष्टुबुः ये च भृगवोभृगुगोत्रास्त्वां तुष्टुवुः स्तुवन्ति तेषु मध्ये ममेत् ममैव हवं स्तोत्रं हे उग्र ओजस्विन्निन्द्र श्रुधि शृणु ॥ १८ ॥