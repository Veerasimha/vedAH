+++
title = "३७ त्वामिद्वृत्रहन्तम जनासो"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
त्वामिद्वृ॑त्रहन्तम॒ जना॑सो वृ॒क्तब॑र्हिषः ।  
हव॑न्ते॒ वाज॑सातये ॥

## पदपाठः
त्वाम् । इत् । वृ॒त्र॒ह॒न्ऽत॒म॒ । जना॑सः । वृ॒क्तऽब॑र्हिषः ।  
हव॑न्ते । वाज॑ऽसातये ॥

## भाष्यम्
हे वृत्रहन्तम अतिशयेन वृत्राणां आवृण्वतां शत्रूणां हन्तः त्वामित् त्वामेव वृक्तवर्हिषः वृक्तं यागार्थं छिन्नं बर्हिर्येषां तथाविधोक्ताः प्रवृत्त- यज्ञाः जनासोजनाः ऋत्विग्लक्षणाः हवन्ते आह्वयन्ति ह्वेञः शपि बहुलंछन्दसीति सम्प्रसारणम् किमर्थं वाजसातये वाजस्यान्नस्य बलस्यवा सातये लाभाय यद्वा सङ्ग्रामनामैतत् वाजस्य सातिर्यस्मिन्सङ्ग्रामे तत्र साहाप्याय त्वामाह्वयन्तीत्यर्थः ॥ ३७ ॥