+++
title = "३२ इमां म"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
इ॒मां म॑ इन्द्र सुष्टु॒तिं जु॒षस्व॒ प्र सु माम॑व ।  
उ॒त प्र व॑र्धया म॒तिम् ॥

## पदपाठः
इ॒माम् । मे॒ । इ॒न्द्र॒ । सु॒ऽस्तु॒तिम् । जु॒षस्व॑ । प्र । सु । माम् । अ॒व॒ ।  
उ॒त । प्र । व॒र्ध॒य॒ । म॒तिम् ॥

## भाष्यम्
हे इन्द्र इमां पुरोवर्तिनीं मे मदीयां सुष्टुतिं शोभनां स्तुतिंजुषस्व सेवस्व । सेवित्वा च स्तोतारं मां सुशोभनं प्राव प्रकर्षेन रक्ष । उतापिच मतिं अस्मदीयां बुद्धिं प्रवर्धय प्रवृद्धां कुरु । यथा बह्वर्थदर्शिनी भवति तथा कुर्वित्यर्थः ॥ ३२ ॥