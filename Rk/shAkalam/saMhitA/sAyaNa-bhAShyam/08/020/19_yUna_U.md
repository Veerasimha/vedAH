+++
title = "१९ यून ऊ"

+++
## अधिमन्त्रम्
मरुतः। सोभरिः काण्वः। ककुप्।

## मन्त्रः
यून॑ ऊ॒ षु नवि॑ष्ठया॒ वृष्णः॑ पाव॒काँ अ॒भि सो॑भरे गि॒रा ।  
गाय॒ गा इ॑व॒ चर्कृ॑षत् ॥

## पदपाठः
यूनः॑ । ऊं॒ इति॑ । सु । नवि॑ष्ठया । वृष्णः॑ । पा॒व॒कान् । अ॒भि । सो॒भ॒रे॒ । गि॒रा ।  
गाय॑ । गाःऽइ॑व । चर्कृ॑षत् ॥

## भाष्यम्
हे सोभरे यूनोनित्यतरुणान् वृष्णोवर्षिष्ठान्पावकान् तान्मरुतः नविष्ठया अतिशयेनाभिनवया गिरा वाचा स्तुतिरूपया सु शोभनं अभिगाय अभि- ष्टुहि । चर्कृषत् पुनःपुनः कृषन् कृषीवलोगाइव सयथा युनः शक्ताननडुहः स्तौति तद्वत् ॥ १९ ॥