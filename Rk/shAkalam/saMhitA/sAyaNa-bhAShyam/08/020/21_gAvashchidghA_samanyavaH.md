+++
title = "२१ गावश्चिद्घा समन्यवः"

+++
## अधिमन्त्रम्
मरुतः। सोभरिः काण्वः। ककुप्।

## मन्त्रः
गाव॑श्चिद्घा समन्यवः सजा॒त्ये॑न मरुतः॒ सब॑न्धवः ।  
रि॒ह॒ते क॒कुभो॑ मि॒थः ॥

## पदपाठः
गावः॑ । चि॒त् । घ॒ । स॒ऽम॒न्य॒वः॒ । स॒ऽजा॒त्ये॑न । म॒रु॒तः॒ । सऽब॑न्धवः ।  
रि॒ह॒ते । क॒कुभः॑ । मि॒थः ॥

## भाष्यम्
हे समन्यवः समानतेजस्काः समानक्रोधावा हे मरुतः गावश्चित् गावश्च युष्मन्मातृभूताः साङ्गत्येन समानजातित्वेन सबन्धवः समानबन्धुकाः सत्यः ककुभोदिशः प्राच्यादिदिग्भागान् प्राप्य मिथः परस्परं रिहते लिहन्ति घेतिपूरकः ॥ २१ ॥