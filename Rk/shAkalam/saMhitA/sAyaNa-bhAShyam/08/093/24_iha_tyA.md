+++
title = "२४ इह त्या"

+++
## अधिमन्त्रम्
इन्द्रः। सुकक्षः। गायत्री।

## मन्त्रः
इ॒ह त्या स॑ध॒माद्या॒ हरी॒ हिर॑ण्यकेश्या ।  
वो॒ळ्हाम॒भि प्रयो॑ हि॒तम् ॥

## पदपाठः
इ॒ह । त्या । स॒ध॒ऽमाद्या॑ । हरी॒ इति॑ । हिर॑ण्यऽकेश्या ।  
वो॒ळ्हाम् । अ॒भि । प्रयः॑ । हि॒तम् ॥

## भाष्यम्
एषाव्याख्याता । अत्रापि वाक्यार्थोविधीयते-सधमाद्या इन्द्रेणसह हविर्भिस्तर्पयितव्यौ यद्वा सङ्ग्रामे सहमाद्यन्तौ हिरण्यकेश्या हिरण्मयस्कन्धग- तकेशवन्तौ त्या तौ प्रसिद्धौ हरी हरितवर्णावेतन्नामकावश्वौ इहास्मिन्यज्ञे हितं हितकरं प्रयो हवीरूपमन्नं अभिलक्ष्य वोह्ळां इन्द्रं वहतां प्रापयतामिति ॥ २४ ॥