+++
title = "१० अपामीवामप स्रिधमप"

+++
## अधिमन्त्रम्
आदित्याः। इरिंबिठिः काण्वः। उष्णिक्।

## मन्त्रः
अपामी॑वा॒मप॒ स्रिध॒मप॑ सेधत दुर्म॒तिम् ।  
आदि॑त्यासो यु॒योत॑ना नो॒ अंह॑सः ॥

## पदपाठः
अप॑ । अमी॑वाम् । अप॑ । स्रिध॑म् । अप॑ । से॒ध॒त॒ । दुः॒ऽम॒तिम् ।  
आदि॑त्यासः । यु॒योत॑न । नः॒ । अंह॑सः ॥

## भाष्यम्
हे आदित्याः अमीवां रोगं अप्सेधत अस्मत्तोपगमयत स्निधं चापसेधकं शत्रुं चापसेधत दुर्मतिं अस्माकं दुःखस्य मन्तारं चापसेधत । अपिच हे आदित्यासः आदित्याः नोस्मानङ्गसः पापात् युयोतन पृथक्कुरुत । यौतेर्लोटि छान्दसः शपःश्लुः तप्तनप्तनथनाश्चेति तस्यतनबादेशः पित्वादनुदा- त्तत्वे धातुस्वरः शिष्यते आमन्त्रितं पूर्वमविद्यमानवदिति पूर्वस्यामन्त्रितस्याविद्यमानत्वेन पदादपरत्वान्निघातोनभवति ॥ १० ॥