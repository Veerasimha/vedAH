+++
title = "०८ उत त्या"

+++
## अधिमन्त्रम्
अश्विनौ। इरिंबिठिः काण्वः। उष्णिक्।

## मन्त्रः
उ॒त त्या दैव्या॑ भि॒षजा॒ शं नः॑ करतो अ॒श्विना॑ ।  
यु॒यु॒याता॑मि॒तो रपो॒ अप॒ स्रिधः॑ ॥

## पदपाठः
उ॒त । त्या । दैव्या॑ । भि॒षजा॑ । शम् । नः॒ । क॒र॒तः॒ । अ॒श्विना॑ ।  
यु॒यु॒याता॑म् । इ॒तः । रपः॑ । अप॑ । स्रिधः॑ ॥

## भाष्यम्
उतापिच त्या तौ प्रसिद्धौ दैव्या देवेषुभवौ भिषजा चिकित्सकौ ईदृशावश्विना अश्विनौ नोस्माकं शं सुखं रोगाणां शमनं वा करतः कुरुताम् । इतोस्मत्तः रपः पापं युयुयातां पृथक्कुर्यातां स्निधः शत्रूंश्चापगमयताम् ॥ ८ ॥