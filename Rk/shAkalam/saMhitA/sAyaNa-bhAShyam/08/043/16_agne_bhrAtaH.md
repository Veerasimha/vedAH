+++
title = "१६ अग्ने भ्रातः"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
अग्ने॒ भ्रातः॒ सह॑स्कृत॒ रोहि॑दश्व॒ शुचि॑व्रत ।  
इ॒मं स्तोमं॑ जुषस्व मे ॥

## पदपाठः
अग्ने॑ । भ्रात॒रिति॑ । सहः॑ऽकृत । रोहि॑त्ऽअश्व । शुचि॑ऽव्रत ।  
इ॒मम् । स्तोम॑म् । जु॒ष॒स्व॒ । मे॒ ॥

## भाष्यम्
हे अग्ने भ्रातः भ्रातृवद्यजमानानां मित्रभूत सहस्कृत सहसा बलेनकृत रोहिदश्व लोहितवर्णाश्व शुचिव्रत शुद्धकर्मन्नग्ने आङ्गिरसस्ये मे मम इमं स्तोमं जुषस्व सेवस्व ॥ १६ ॥