+++
title = "०२ अस्मै ते"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
अस्मै॑ ते प्रति॒हर्य॑ते॒ जात॑वेदो॒ विच॑र्षणे ।  
अग्ने॒ जना॑मि सुष्टु॒तिम् ॥

## पदपाठः
अस्मै॑ । ते॒ । प्र॒ति॒ऽहर्य॑ते । जात॑ऽवेदः । विऽच॑र्षणे ।  
अग्ने॑ । जना॑मि । सु॒ऽस्तु॒तिम् ॥

## भाष्यम्
हे जातवेदः जातधन विचर्षणे विद्रष्टरग्ने अस्मै प्रतिहर्यते प्रयच्छते ते तुभ्यं सुष्टुतिं शोभनां स्तुतिं जनामि अङ्गिरसोहं जनयामि ॥ २ ॥