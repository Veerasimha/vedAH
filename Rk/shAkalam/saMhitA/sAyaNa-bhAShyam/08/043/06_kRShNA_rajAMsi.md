+++
title = "०६ कृष्णा रजांसि"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
कृ॒ष्णा रजां॑सि पत्सु॒तः प्र॒याणे॑ जा॒तवे॑दसः ।  
अ॒ग्निर्यद्रोध॑ति॒ क्षमि॑ ॥

## पदपाठः
कृ॒ष्णा । रजां॑सि । प॒त्सु॒तः । प्र॒ऽयाने॑ । जा॒तऽवे॑दसः ।  
अ॒ग्निः । यत् । रोध॑ति । क्षमि॑ ॥

## भाष्यम्
जातवेदसोग्नेः प्रयाणे पत्सुतः पत्तोरजांसि पांसवः कृष्णा कृष्णानि भवन्ति । कदेत्यतआहक्षमि क्षमाया यद्यदाग्निः रोधति शुष्कान्वनस्पतीन्निरुण- द्धि ॥ ६ ॥