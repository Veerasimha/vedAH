+++
title = "२१ पुरुत्रा हि"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
पु॒रु॒त्रा हि स॒दृङ्ङसि॒ विशो॒ विश्वा॒ अनु॑ प्र॒भुः ।  
स॒मत्सु॑ त्वा हवामहे ॥

## पदपाठः
पु॒रु॒ऽत्रा । हि । स॒ऽदृङ् । असि॑ । विशः॑ । विश्वाः॑ । अनु॑ । प्र॒ऽभुः ।  
स॒मत्ऽसु॑ । त्वा॒ । ह॒वा॒म॒हे॒ ॥

## भाष्यम्
हे अग्ने त्वं हि यतः प्रभु प्रभुः सुलोपश्छान्दसः पुरुत्रा बहुषु प्रदेशेषु विश्वाः सर्वाविशः प्रजाः अनु सदृङ् समानदर्श्यस्यतस्त्वा त्वां समत्सु सङ्ग्रामेषु हवामहे ह्वयामः ॥ २१ ॥