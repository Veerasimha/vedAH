+++
title = "२९ तुभ्यं घेत्ते"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
तुभ्यं॒ घेत्ते जना॑ इ॒मे विश्वाः॑ सुक्षि॒तयः॒ पृथ॑क् ।  
धा॒सिं हि॑न्व॒न्त्यत्त॑वे ॥

## पदपाठः
तुभ्य॑म् । घ॒ । इत् । ते । जनाः॑ । इ॒मे । विश्वाः॑ । सु॒ऽक्षि॒तयः॑ । पृथ॑क् ।  
धा॒सिम् । हि॒न्व॒न्ति॒ । अत्त॑वे ॥

## भाष्यम्
हे अग्ने तुभ्यं घ इत् त्वदर्थमेव ते इमे मया दृश्यमाना जना विश्वाः सर्वाः सुक्षितयः प्रजाश्च धासिमन्नं हविरत्तवे अदनाय पृथक् हिन्वन्ति प्रेरयन्ति ॥ २९ ॥