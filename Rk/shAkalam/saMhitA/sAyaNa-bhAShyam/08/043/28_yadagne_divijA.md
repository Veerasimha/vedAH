+++
title = "२८ यदग्ने दिविजा"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
यद॑ग्ने दिवि॒जा अस्य॑प्सु॒जा वा॑ सहस्कृत ।  
तं त्वा॑ गी॒र्भिर्ह॑वामहे ॥

## पदपाठः
यत् । अ॒ग्ने॒ । दि॒वि॒ऽजाः । असि॑ । अ॒प्सु॒ऽजाः । वा॒ । स॒हः॒ऽकृ॒त॒ ।  
तम् । त्वा॒ । गीः॒ऽभिः । ह॒वा॒म॒हे॒ ॥

## भाष्यम्
हे अग्ने यद्यस्त्वं दिविजा दिविभवोसि भवसि अप्सुजा वान्तरिक्षजातश्च भवसि सहस्कृत सहसा बलेन कृतश्चासि तं त्वा त्वामग्निं गीर्भिः स्तुतिभि- र्हवामहे ह्वयामः ॥ २८ ॥