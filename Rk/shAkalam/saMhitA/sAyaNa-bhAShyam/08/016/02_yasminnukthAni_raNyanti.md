+++
title = "०२ यस्मिन्नुक्थानि रण्यन्ति"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
यस्मि॑न्नु॒क्थानि॒ रण्य॑न्ति॒ विश्वा॑नि च श्रव॒स्या॑ ।  
अ॒पामवो॒ न स॑मु॒द्रे ॥

## पदपाठः
यस्मि॑न् । उ॒क्थानि॑ । रण्य॑न्ति । विश्वा॑नि । च॒ । श्र॒व॒स्या॑ ।  
अ॒पाम् । अवः॑ । न । स॒मु॒द्रे ॥

## भाष्यम्
यस्मिन्निन्द्रे उक्थानि शस्त्राणि रण्यन्ति रमन्ते विश्वानि सर्वाणि श्रवस्या श्रवस्यानि श्रवणीयानि हविर्लक्षणानि अन्नानिच रमन्ते तत्रदृष्टान्तः-समुद्रे उदधौ अपामुदकानां अवोन अवति गच्छतीत्यवस्तरङ्गजालं तद्यथा समुद्रेन्तर्भवति तथारण्यन्तीत्यर्थः ॥ २ ॥