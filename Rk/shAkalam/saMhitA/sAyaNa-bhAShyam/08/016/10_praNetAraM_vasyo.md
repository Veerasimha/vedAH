+++
title = "१० प्रणेतारं वस्यो"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
प्र॒णे॒तारं॒ वस्यो॒ अच्छा॒ कर्ता॑रं॒ ज्योतिः॑ स॒मत्सु॑ ।  
सा॒स॒ह्वांसं॑ यु॒धामित्रा॑न् ॥

## पदपाठः
प्र॒ऽने॒तार॑म् । वस्यः॑ । अच्छ॑ । कर्ता॑रम् । ज्योतिः॑ । स॒मत्ऽसु॑ ।  
स॒स॒ह्वांस॑म् । यु॒धा । अ॒मित्रा॑न् ॥

## भाष्यम्
वस्योवसीयः प्रशस्तं वसु धनं अच्छाभिमुख्येन प्रणेतारं प्रापयितारं समत्सु सङ्ग्रामेषु शत्रुनिरसनेन ज्येतिः प्रकाशं जयलक्षणं कर्तारं करणशीलं करोतेः ताच्छीलिकस्तृन् । कुतइत्यतआह युधा युद्धेन अमित्रान् शत्रून्ससह्वांसमभिभूतवन्तं एवङ्गुणकमिन्द्रं वर्धयन्तीतिशेषः ॥ १० ॥