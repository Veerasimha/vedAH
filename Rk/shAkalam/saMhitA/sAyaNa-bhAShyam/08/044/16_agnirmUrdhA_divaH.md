+++
title = "१६ अग्निर्मूर्धा दिवः"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
अ॒ग्निर्मू॒र्धा दि॒वः क॒कुत्पतिः॑ पृथि॒व्या अ॒यम् ।  
अ॒पां रेतां॑सि जिन्वति ॥

## पदपाठः
अ॒ग्निः । मू॒र्धा । दि॒वः । क॒कुत् । पतिः॑ । पृ॒थि॒व्याः । अ॒यम् ।  
अ॒पाम् । रेतां॑सि । जि॒न्व॒ति॒ ॥

## भाष्यम्
मूर्धा देवानां श्रेष्ठो दिवोद्युलोकस्य ककुदुच्छ्र्तः पृथिव्याश्च पतिरयमग्निः अपांरेतांसि स्थावरजङ्गमात्मकानि भूतानि जिन्वति प्रीणयति ॥ १६ ॥