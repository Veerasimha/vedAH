+++
title = "२० अदब्धस्य स्वधावतो"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
अद॑ब्धस्य स्व॒धाव॑तो दू॒तस्य॒ रेभ॑तः॒ सदा॑ ।  
अ॒ग्नेः स॒ख्यं वृ॑णीमहे ॥

## पदपाठः
अद॑ब्धस्य । स्व॒धाऽव॑तः । दू॒तस्य॑ । रेभ॑तः । सदा॑ ।  
अ॒ग्नेः । स॒ख्यम् । वृ॒णी॒म॒हे॒ ॥

## भाष्यम्
हे अग्ने अदब्धस्य केनाप्यहिंसितस्य स्वधावतोबलवतो दूतस्य देवानां रेभतोदेवान् स्तुवतः अग्नेः तव सख्यं सदा वयं वृणीमहे ॥ २० ॥