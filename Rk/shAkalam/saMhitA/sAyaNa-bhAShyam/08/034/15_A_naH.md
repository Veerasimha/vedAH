+++
title = "१५ आ नः"

+++
## अधिमन्त्रम्
इन्द्रः। नीपातिथिः काण्वः। अनुष्टुप्।

## मन्त्रः
आ नः॑ सहस्र॒शो भ॑रा॒युता॑नि श॒तानि॑ च ।  
दि॒वो अ॒मुष्य॒ शास॑तो॒ दिवं॑ य॒य दि॑वावसो ॥

## पदपाठः
आ । नः॒ । स॒ह॒स्र॒ऽशः । भ॒र॒ । अ॒युता॑नि । श॒तानि॑ । च॒ ।  
दि॒वः । अ॒मुष्य॑ । शास॑तः । दिव॑म् । य॒य । दि॒वा॒व॒सो॒ इति॑ दिवाऽवसो ॥

## भाष्यम्
हे इन्द्र नोस्मभ्यं सहस्रशः सहस्रधा अयुतानि शतानिच अभीष्टानि वस्तून्याभराहर । सिद्धमन्यत् ॥ १५ ॥