+++
title = "१७ य ऋज्रा"

+++
## अधिमन्त्रम्
इन्द्रः। सहस्रं वसुरोचिषोङ्गिरसः। गायत्री।

## मन्त्रः
य ऋ॒ज्रा वात॑रंहसोऽरु॒षासो॑ रघु॒ष्यदः॑ ।  
भ्राज॑न्ते॒ सूर्या॑ इव ॥

## पदपाठः
ये । ऋ॒ज्राः । वात॑ऽरंहसः । अ॒रु॒षासः॑ । र॒घु॒ऽस्यदः॑ ।  
भ्राज॑न्ते । सूर्याः॑ऽइव ॥

## भाष्यम्
तदा यऋज्रा ऋजुगामिनो वातरंहसो वायुसदृशवेगा अरूषासः आरोचमाना रघुष्यदो लघुस्यन्दमानाअश्वाःसूर्याइव-यथा सूर्यस्तथा भ्रजन्ते ॥ १७ ॥