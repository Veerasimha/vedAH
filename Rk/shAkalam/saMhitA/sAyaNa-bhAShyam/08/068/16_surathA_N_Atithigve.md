+++
title = "१६ सुरथाँ आतिथिग्वे"

+++
## अधिमन्त्रम्
ऋक्षाश्वमेधयोर्दानस्तुतिः। प्रियमेध। गायत्री।

## मन्त्रः
सु॒रथाँ॑ आतिथि॒ग्वे स्व॑भी॒शूँरा॒र्क्षे ।  
आ॒श्व॒मे॒धे सु॒पेश॑सः ॥

## पदपाठः
सु॒ऽरथा॑न् । आ॒ति॒थि॒ऽग्वे । सु॒ऽअ॒भी॒शून् । आ॒र्क्षे ।  
आ॒श्व॒ऽमे॒धे । सु॒ऽपेश॑सः ॥

## भाष्यम्
आतिथिग्वे इन्द्रोते सुरथान् शोभनरथोपेतानश्वान् आददे । आर्क्षे ऋक्षपुत्रे स्वभीशूनश्वानाददे आश्वमेधेश्वमेधपुत्रे सुपेशसः सुरूपान् तान् शोभ- नालङ्कारान् आददे ॥ १६ ॥