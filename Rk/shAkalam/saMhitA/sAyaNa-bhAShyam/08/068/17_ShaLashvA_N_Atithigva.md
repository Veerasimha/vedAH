+++
title = "१७ षळश्वाँ आतिथिग्व"

+++
## अधिमन्त्रम्
ऋक्षाश्वमेधयोर्दानस्तुतिः। प्रियमेध। गायत्री।

## मन्त्रः
षळश्वाँ॑ आतिथि॒ग्व इ॑न्द्रो॒ते व॒धूम॑तः ।  
सचा॑ पू॒तक्र॑तौ सनम् ॥

## पदपाठः
षट् । अश्वा॑न् । आ॒ति॒थि॒ऽग्वे । इ॒न्द्रो॒ते । व॒धूऽम॑तः ।  
सचा॑ । पू॒तऽक्र॑तौ । स॒न॒म् ॥

## भाष्यम्
आतिथिग्वे इन्द्रोते पूतक्रतौ शुद्धप्रज्ञे शुद्धकर्मोपेतेवा तस्मिन् वधूमतोवधूभिर्वडवाभिस्तद्वतः षळश्वान् ऋक्षाश्वमेधयोः पुत्राभ्यां दत्तेनाश्वादिधनेन सचा सह सनं लब्धवानस्मि एतत्साहित्यवचनं इन्द्रोतदानस्य प्रासङ्गिकत्वे लिङ्गम् ॥ १७ ॥