+++
title = "१० त्यान्नु पूतदक्षसो"

+++
## अधिमन्त्रम्
मरुतः। बिन्दुः पूतदक्षो वा। गायत्री।

## मन्त्रः
त्यान्नु पू॒तद॑क्षसो दि॒वो वो॑ मरुतो हुवे ।  
अ॒स्य सोम॑स्य पी॒तये॑ ॥

## पदपाठः
त्यान् । नु । पू॒तऽद॑क्षसः । दि॒वः । वः॒ । म॒रु॒तः॒ । हु॒वे॒ ।  
अ॒स्य । सोम॑स्य । पी॒तये॑ ॥

## भाष्यम्
हे मरुतो मितराविण एतन्नामकादेवाः पुतदक्षसः परिशुद्धबलान् दिवः स्वतेजसा दीप्यमानान् यद्वा दिवः द्युलोकस्थितान् त्यान् तान् प्रसिद्धान् वोयुष्मान् नु क्षिप्रं हुवे आह्वयामि । किमर्थं अस्यास्मदीयस्य सोमस्य पीतये पानाय ॥ १० ॥