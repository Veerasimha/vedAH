+++
title = "०९ आ ये"

+++
## अधिमन्त्रम्
मरुतः। बिन्दुः पूतदक्षो वा। गायत्री।

## मन्त्रः
आ ये विश्वा॒ पार्थि॑वानि प॒प्रथ॑न्रोच॒ना दि॒वः ।  
म॒रुतः॒ सोम॑पीतये ॥

## पदपाठः
आ । ये । विश्वा॑ । पार्थि॑वानि । प॒प्रथ॑न् । रो॒च॒ना । दि॒वः ।  
म॒रुतः॑ । सोम॑ऽपीतये ॥

## भाष्यम्
ये मरुतः विश्वा विश्वानि पार्थिवानि पृथिवानि पृथिव्यां भवानि भूतजातानि दिवः द्युलोकस्य रोचना रोचमानानि ज्योतींषि च आपप्रथन् सर्वत्र विस्तारितान्यकार्षुः । प्रथप्रख्याने ण्यन्तस्य चङि अत् स्मृदॄत्वरप्रथम्रदस्तॄस्पशामिति अभ्यासस्य अदादेशः चङ्यन्यतरस्यामितिङित् स्वरेणमध्योदत्तः तादृशान् मरुतोदेवान् सोमपीतये सोमपानायाहमाह्वयामि ॥ ९ ॥