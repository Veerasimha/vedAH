+++
title = "०३ तत्सु नो"

+++
## अधिमन्त्रम्
मरुतः। बिन्दुः पूतदक्षो वा। गायत्री।

## मन्त्रः
तत्सु नो॒ विश्वे॑ अ॒र्य आ सदा॑ गृणन्ति का॒रवः॑ ।  
म॒रुतः॒ सोम॑पीतये ॥

## पदपाठः
तत् । सु । नः॒ । विश्वे॑ । अ॒र्यः । आ । सदा॑ । गृ॒ण॒न्ति॒ । का॒रवः॑ ।  
म॒रुतः॑ । सोम॑ऽपीतये ॥

## भाष्यम्
अर्यः स्तोत्रकरणार्थमितस्ततोगन्तारो नोस्मदीया विश्वे सर्वे कारवः स्तोतारः तन्मरुतां बलं सदा सर्वदा सु सुष्ठु आगृणन्ति आभिमुख्येन स्तुतिभिः स्तुवन्ति । किमर्थं सोमपीतये अस्माभिर्दीयमानं सोमं पातुं मरुतएतन्नामकादेवा अस्माभिराह्वातव्याः खलु ततः पुरस्तात्तद्बलं स्तुवन्ती- त्यर्थः ॥ ३ ॥ पूर्वभिहितएवशस्त्रे अस्तिसोमइति स्तोत्रियस्तृचः । सूत्रन्तु पूर्वेणसहोदाहृतम् ।