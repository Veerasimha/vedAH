+++
title = "११ ऐतु पूषा"

+++
## अधिमन्त्रम्
दंपत्योराशिषः। मनुर्वैवस्वतः। गायत्री।

## मन्त्रः
ऐतु॑ पू॒षा र॒यिर्भगः॑ स्व॒स्ति स॑र्व॒धात॑मः ।  
उ॒रुरध्वा॑ स्व॒स्तये॑ ॥

## पदपाठः
आ । ए॒तु॒ । पू॒षा । र॒यिः । भगः॑ । स्व॒स्ति । स॒र्व॒ऽधात॑मः ।  
उ॒रुः । अध्वा॑ । स्व॒स्तये॑ ॥

## भाष्यम्
रयिर्धनानां दाता भगोभजनीयः सर्वैः सर्वधातमः सर्वेषां धारयितृतमः सर्वेषान्धनादिभिः पोषयितृतमः पूषा एतन्नामकोदेवः स्वस्ति क्षेमेण ऎतु अस्मान्प्रतिगच्छतु ततः मार्गरक्षके पूषण्यागतेसति उरुः विस्तीर्णः अध्वा मार्गः स्वस्तये अस्माकमविनाशाय भवतु ॥ ११ ॥