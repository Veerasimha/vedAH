+++
title = "१३ विद्मा हि"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
वि॒द्मा हि त्वा॑ धनंज॒यमिन्द्र॑ दृ॒ळ्हा चि॑दारु॒जम् ।  
आ॒दा॒रिणं॒ यथा॒ गय॑म् ॥

## पदपाठः
वि॒द्म । हि । त्वा॒ । ध॒न॒म्ऽज॒यम् । इन्द्र॑ । दृ॒ळ्हा । चि॒त् । आ॒ऽरु॒जम् ।  
आ॒दा॒रिण॑म् । यथा॑ । गय॑म् ॥

## भाष्यम्
हे इन्द्र त्वा त्वां धनञ्चयं धनानां जेतारं दृढाचित् दृढानामपि शत्रूणामारुजं आभिमुख्येन भङ्क्तारं आदारिणमादर्तारञ्च यथा गयं गृहमिवोपद्रवेभ्यो- रक्षकञ्च विद्म जानीम ॥ १३ ॥