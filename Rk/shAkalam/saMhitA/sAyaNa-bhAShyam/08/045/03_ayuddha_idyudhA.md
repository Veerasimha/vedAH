+++
title = "०३ अयुद्ध इद्युधा"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
अयु॑द्ध॒ इद्यु॒धा वृतं॒ शूर॒ आज॑ति॒ सत्व॑भिः ।  
येषा॒मिन्द्रो॒ युवा॒ सखा॑ ॥

## पदपाठः
अयु॑द्धः । इत् । यु॒धा । वृत॑म् । शूरः॑ । आ । अ॒ज॒ति॒ । सत्व॑ऽभिः ।  
येषा॑म् । इन्द्रः॑ । युवा॑ । सखा॑ ॥

## भाष्यम्
तेष्वन्तर्भूतः कश्चिदयुद्धइत्प्रागयोद्धैवसन् युधावृतं योद्धृभिर्भटैरावृतं शत्रुं सत्वभिरात्मीयैर्बलैः शूरः सन् आजति नमयति ॥ ३ ॥