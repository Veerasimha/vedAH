+++
title = "३२ दभ्रं चिद्धि"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
द॒भ्रं चि॒द्धि त्वाव॑तः कृ॒तं शृ॒ण्वे अधि॒ क्षमि॑ ।  
जिगा॑त्विन्द्र ते॒ मनः॑ ॥

## पदपाठः
द॒भ्रम् । चि॒त् । हि । त्वाऽव॑तः । कृ॒तम् । शृ॒ण्वे । अधि॑ । क्षमि॑ ।  
जिगा॑तु । इ॒न्द्र॒ । ते॒ । मनः॑ ॥

## भाष्यम्
हे इन्द्र त्वावतः त्वत्सदृशस्य दभ्रंचिदल्पमपि कृतं कर्माधिक्षमि क्षमायां अधीति सप्तन्यर्थानुवादः शृण्वे विश्रुतं भवतिहि । तथासति ते तव मनो- जिगातु मयिगच्छतु ॥ ३२ ॥