+++
title = "०१ आ घा"

+++
## अधिमन्त्रम्
इन्द्राग्नी। त्रिशोकः काण्वः। गायत्री।

## मन्त्रः
आ घा॒ ये अ॒ग्निमि॑न्ध॒ते स्तृ॒णन्ति॑ ब॒र्हिरा॑नु॒षक् ।  
येषा॒मिन्द्रो॒ युवा॒ सखा॑ ॥

## पदपाठः
आ । घ॒ । ये । अ॒ग्निम् । इ॒न्ध॒ते । स्तृ॒णन्ति॑ । ब॒र्हिः । आ॒नु॒षक् ।  
येषा॑म् । इन्द्रः॑ । युवा॑ । सखा॑ ॥

## भाष्यम्
ये ऋषयः आघ आभिमुख्येन खल्वग्निमिन्धते दीपयन्ति येषांच युवा नित्यतरुणइन्द्रः सखा भवति तेषां आनुषगानुपूर्व्येण बर्हिः स्तृणन्ति ॥ १ ॥