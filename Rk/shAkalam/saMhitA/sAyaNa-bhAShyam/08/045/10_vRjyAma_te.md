+++
title = "१० वृज्याम ते"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
वृ॒ज्याम॑ ते॒ परि॒ द्विषोऽरं॑ ते शक्र दा॒वने॑ ।  
ग॒मेमेदि॑न्द्र॒ गोम॑तः ॥

## पदपाठः
वृ॒ज्याम॑ । ते॒ । परि॑ । द्विषः॑ । अर॑म् । ते॒ । श॒क्र॒ । दा॒वने॑ ।  
ग॒मेम॑ । इत् । इ॒न्द्र॒ । गोऽम॑तः ॥

## भाष्यम्
हे शक्रेन्द्र याचमानावयं ते तव द्विषोद्वेष्टृन् परिवृज्याम नोपगच्छेम । किन्तु ते तव गोमतः पशुमतोदावनेभीष्टदानाय अरं पर्याप्तं गमेमेत् गच्छेमैव ॥ १० ॥