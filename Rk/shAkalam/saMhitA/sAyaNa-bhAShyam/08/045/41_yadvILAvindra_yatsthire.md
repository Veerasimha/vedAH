+++
title = "४१ यद्वीळाविन्द्र यत्स्थिरे"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
यद्वी॒ळावि॑न्द्र॒ यत्स्थि॒रे यत्पर्शा॑ने॒ परा॑भृतम् ।  
वसु॑ स्पा॒र्हं तदा भ॑र ॥

## पदपाठः
यत् । वी॒ळौ । इ॒न्द्र॒ । यत् । स्थि॒रे । यत् । पर्शा॑ने । परा॑ऽभृतम् ।  
वसु॑ । स्पा॒र्हम् । तत् । आ । भ॒र॒ ॥

## भाष्यम्
हे इन्द्र त्वयाव वीळौ दृढे परैःकम्पयितुमशक्ये यद्धनं पराभृतं विन्यस्तं यच्च स्थिरे स्वयमचले पराभृतं यच्चापि पर्शाने विमर्शनक्षमे पराभृतं तत्स्पा- र्हं वस्वाभर ॥ ४१ ॥