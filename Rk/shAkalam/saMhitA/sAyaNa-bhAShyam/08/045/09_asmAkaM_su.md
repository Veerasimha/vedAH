+++
title = "०९ अस्माकं सु"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
अ॒स्माकं॒ सु रथं॑ पु॒र इन्द्रः॑ कृणोतु सा॒तये॑ ।  
न यं धूर्व॑न्ति धू॒र्तयः॑ ॥

## पदपाठः
अ॒स्माक॑म् । सु । रथ॑म् । पु॒रः । इन्द्रः॑ । कृ॒णो॒तु॒ । सा॒तये॑ ।  
न । यम् । धूर्व॑न्ति । धू॒र्तयः॑ ॥

## भाष्यम्
यमिन्द्रं धूर्तयोहिंसकाः न धूर्वन्ति न हिंसन्ति सइन्द्रोस्माकं सातयेभीष्टलाभाय सुरथं कल्याणं रथं पुरः कृणोतु पुरस्करोतु ॥ ९ ॥