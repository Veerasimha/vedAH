+++
title = "२६ अपिबत्कद्रुवः सुतमिन्द्रः"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
अपि॑बत्क॒द्रुवः॑ सु॒तमिन्द्रः॑ स॒हस्र॑बाह्वे ।  
अत्रा॑देदिष्ट॒ पौंस्य॑म् ॥

## पदपाठः
अपि॑बत् । क॒द्रुवः॑ । सु॒तम् । इन्द्रः॑ । स॒हस्र॑ऽबाह्वे ।  
अत्र॑ । अ॒दे॒दि॒ष्ट॒ । पौंस्य॑म् ॥

## भाष्यम्
इन्द्रः कद्रुवः कद्रुनामकस्यऋषेः संबन्धिनं सुतमभिषुतं सोममपिबतु पीतवान् । सहस्रबाह्वे सहस्रबाहोः शत्रूंश्चाहन्नितिशेषः । अत्रास्मिन्नवसरे पौंस्यं इन्द्रस्य वीर्यमदेदिष्टादीप्यत ॥ २६ ॥