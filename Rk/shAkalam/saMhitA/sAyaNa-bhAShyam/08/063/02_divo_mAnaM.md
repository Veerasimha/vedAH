+++
title = "०२ दिवो मानं"

+++
## अधिमन्त्रम्
इन्द्रः। प्रगाथः काण्वः। गायत्री।

## मन्त्रः
दि॒वो मानं॒ नोत्स॑द॒न्त्सोम॑पृष्ठासो॒ अद्र॑यः ।  
उ॒क्था ब्रह्म॑ च॒ शंस्या॑ ॥

## पदपाठः
दि॒वः । मान॑म् । न । उत् । स॒द॒न् । सोम॑ऽपृष्ठासः । अद्र॑यः ।  
उ॒क्था । ब्रह्म॑ । च॒ । शंस्या॑ ॥

## भाष्यम्
दिवो द्युलोकस्य मानं निर्मातारमिन्द्रं नोत्सदन् नोत्सृजन्तु । के सोमपृष्ठासः सोमस्प्रष्टारः सोमाभिषवकर्तारः अद्रयोग्रावाणः । किञ्चोक्था उक्थानि शस्त्राणि ब्रह्मच ब्रह्माणि स्तोत्राणि शंस्या शंसनीयानि भवन्तीतिशेषः । यद्वा यानि स्तोत्राणि शस्त्राणि च सन्ति तानीन्द्रं नोत्सृजन्त्विति समन्वयः ॥ २ ॥