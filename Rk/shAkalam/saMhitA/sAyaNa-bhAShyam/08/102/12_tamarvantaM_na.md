+++
title = "१२ तमर्वन्तं न"

+++
## अधिमन्त्रम्
अग्निः। प्रयोगो भार्गव अग्निर्वा पावको बार्हस्पत्यः, अथवाग्नी गृहपतियविष्ठौ सहसः सुतौ तयोर्वान्यतरः। गायत्री।

## मन्त्रः
तमर्व॑न्तं॒ न सा॑न॒सिं गृ॑णी॒हि वि॑प्र शु॒ष्मिण॑म् ।  
मि॒त्रं न या॑त॒यज्ज॑नम् ॥

## पदपाठः
तम् । अर्व॑न्तम् । न । सा॒न॒सिम् । गृ॒णी॒हि । वि॒प्र॒ । शु॒ष्मिण॑म् ।  
मि॒त्रम् । न । या॒त॒यत्ऽज॑नम् ॥

## भाष्यम्
हे विप्र मेधाविन् स्तोतः अवन्तन्न अश्वमिव सानसिं संभजनीयं शुष्मिणं बलिनं मित्रं न सखायमिव यातयज्जनं हतशत्रुजननं तमग्निं गृंणीहि स्तुहि ॥ १२ ॥