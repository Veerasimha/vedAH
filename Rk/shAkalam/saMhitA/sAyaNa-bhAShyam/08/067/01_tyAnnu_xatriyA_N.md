+++
title = "०१ त्यान्नु क्षत्रियाँ"

+++
## अधिमन्त्रम्
आदित्याः। मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः। गायत्री।

## मन्त्रः
त्यान्नु क्ष॒त्रियाँ॒ अव॑ आदि॒त्यान्या॑चिषामहे ।  
सु॒मृ॒ळी॒काँ अ॒भिष्ट॑ये ॥

## पदपाठः
त्यान् । नु । क्ष॒त्रिया॑न् । अवः॑ । आ॒दि॒त्यान् । या॒चि॒षा॒म॒हे॒ ।  
सु॒ऽमृ॒ळी॒कान् । अ॒भिष्ट॑ये ॥

## भाष्यम्
त्यान् तानादित्यान् क्षत्रियान् जात्या क्षत्रियान् अवोरक्षणं याचिषामहे याचामहे । कीदृशान्सुमृळीकान् सुष्ठु सुखयितॄन् किमर्थं अभिष्टये अभिगम- नाय अभिमतायवा । मत्स्यपक्षे जालनिर्गमनं प्रार्थितम् । इतरपक्षेभिमतमिति विवेकः ॥ १ ॥