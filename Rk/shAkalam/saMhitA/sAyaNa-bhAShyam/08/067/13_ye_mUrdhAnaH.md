+++
title = "१३ ये मूर्धानः"

+++
## अधिमन्त्रम्
आदित्याः। मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः। गायत्री।

## मन्त्रः
ये मू॒र्धानः॑ क्षिती॒नामद॑ब्धासः॒ स्वय॑शसः ।  
व्र॒ता रक्ष॑न्ते अ॒द्रुहः॑ ॥

## पदपाठः
ये । मू॒र्धानः॑ । क्षि॒ती॒नाम् । अद॑ब्धासः । स्वऽय॑शसः ।  
व्र॒ता । रक्ष॑न्ते । अ॒द्रुहः॑ ॥

## भाष्यम्
ये मूर्धानः सर्वेषा मूर्धस्थानीया उच्छ्रिताः क्षितीनां मनुष्याणां अदब्धासः अहिंसकाः स्वयशसः स्वायत्तकीर्तयः व्रता व्रतान्यस्मदीयानि कर्माणि रक्षन्ते पालयन्ते अद्रुहः अद्रोग्धारः सन्तः ॥ १३ ॥