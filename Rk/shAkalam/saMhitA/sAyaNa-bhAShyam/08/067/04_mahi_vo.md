+++
title = "०४ महि वो"

+++
## अधिमन्त्रम्
आदित्याः। मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः। गायत्री।

## मन्त्रः
महि॑ वो मह॒तामवो॒ वरु॑ण॒ मित्रार्य॑मन् ।  
अवां॒स्या वृ॑णीमहे ॥

## पदपाठः
महि॑ । वः॒ । म॒ह॒ताम् । अवः॑ । वरु॑ण । मित्र॑ । अर्य॑मन् ।  
अवां॑सि । आ । वृ॒णी॒म॒हे॒ ॥

## भाष्यम्
हे वरुणादयो महतां वः अवोरक्षणं महि महत् हविर्दात्रे करणीयमस्ति अतोवांसि रक्षणान्यावृणीमहे ॥ ४ ॥