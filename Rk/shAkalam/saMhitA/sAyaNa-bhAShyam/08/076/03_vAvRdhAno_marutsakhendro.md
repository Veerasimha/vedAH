+++
title = "०३ वावृधानो मरुत्सखेन्द्रो"

+++
## अधिमन्त्रम्
इन्द्रः। कुरुसुतिः काण्वः। गायत्री।

## मन्त्रः
वा॒वृ॒धा॒नो म॒रुत्स॒खेन्द्रो॒ वि वृ॒त्रमै॑रयत् ।  
सृ॒जन्त्स॑मु॒द्रिया॑ अ॒पः ॥

## पदपाठः
व॒वृ॒धा॒नः । म॒रुत्ऽस॑खा । इन्द्रः॑ । वि । वृ॒त्रम् । ऐ॒र॒य॒त् ।  
सृ॒जन् । स॒मु॒द्रियाः॑ । अ॒पः ॥

## भाष्यम्
अयमिन्द्रो वा वृधानो वर्धमानो मरुत्सखा मरुत्सहायो वृत्रं मेघं व्यैरयत् विदारितवान् । किङ्कुर्वन् समुद्रियाः समुद्रमन्तरिक्षं तत्संबन्धिन्यअपः सृजन् असृजन् ॥ ३ ॥ षष्ठेहनि मरुत्वतीये अयं हयेनेति मरुत्वन्निविद्धानीयः । सूत्रितंच-अयंहयेनवाइदम्-पनोहरिभिःसुतमिति ।