+++
title = "०४ अयं ह"

+++
## अधिमन्त्रम्
इन्द्रः। कुरुसुतिः काण्वः। गायत्री।

## मन्त्रः
अ॒यं ह॒ येन॒ वा इ॒दं स्व॑र्म॒रुत्व॑ता जि॒तम् ।  
इन्द्रे॑ण॒ सोम॑पीतये ॥

## पदपाठः
अ॒यम् । ह॒ । येन॑ । वै । इ॒दम् । स्वः॑ । म॒रुत्व॑ता । जि॒तम् ।  
इन्द्रे॑ण । सोम॑ऽपीतये ॥

## भाष्यम्
अयंह खल्विन्द्रः येन वै येनखलु मरुत्वता मरुद्भिर्युक्तेनेन्द्रेणेदं स्वः स्वर्गाख्यं स्थानं इदं स्वः सर्वं कर्म वा यद्वेदं सर्वं जगत् जितम् । किमर्थं सोम- पीतये सोमपानाय ॥ ४ ॥