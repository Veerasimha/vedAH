+++
title = "०६ इन्द्रं प्रत्नेन"

+++
## अधिमन्त्रम्
इन्द्रः। कुरुसुतिः काण्वः। गायत्री।

## मन्त्रः
इन्द्रं॑ प्र॒त्नेन॒ मन्म॑ना म॒रुत्व॑न्तं हवामहे ।  
अ॒स्य सोम॑स्य पी॒तये॑ ॥

## पदपाठः
इन्द्र॑म् । प्र॒त्नेन॑ । मन्म॑ना । म॒रुत्व॑न्तम् । ह॒वा॒म॒हे॒ ।  
अ॒स्य । सोम॑स्य । पी॒तये॑ ॥

## भाष्यम्
मरुत्वन्तमिन्द्रं प्रत्नेन पुराणेन मन्मना मननीयेन स्तोत्रेण हवामहे अस्य सोमस्य पीतये पानाय ॥ ६ ॥ पंचमेहनिमरुत्वतीये मरुत्वाँइन्द्रमीढ्वइति तृचोनिविद्धानीयः । सूत्रितंच-मरुत्वाँइन्द्रमीढ्वस्तमिन्द्रंवाजयामसीति ।