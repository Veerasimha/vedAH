+++
title = "०८ प्र मंहिष्ठाय"

+++
## अधिमन्त्रम्
अग्निः। सोभरिः काण्वः। ककुप्।

## मन्त्रः
प्र मंहि॑ष्ठाय गायत ऋ॒ताव्ने॑ बृह॒ते शु॒क्रशो॑चिषे ।  
उप॑स्तुतासो अ॒ग्नये॑ ॥

## पदपाठः
प्र । मंहि॑ष्ठाय । गा॒य॒त॒ । ऋ॒तऽव्ने॑ । बृ॒ह॒ते । शु॒क्रऽशो॑चिषे ।  
उप॑ऽस्तुतासः । अ॒ग्नये॑ ॥

## भाष्यम्
ये यूयं उपस्तुतासाः उपस्तोतारो मंहिष्ठाय दातृतमाय ऋतात्ने यज्ञवते सत्यवते वा बृहते महते शक्रशोचिषे दीप्ततेजसे अग्नये प्रगायत स्तोत्रं पठत ॥ ८ ॥