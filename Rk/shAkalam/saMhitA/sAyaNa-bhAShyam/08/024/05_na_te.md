+++
title = "०५ न ते"

+++
## अधिमन्त्रम्
इन्द्रः। विश्वमना वैयश्वः। उष्णिक्।

## मन्त्रः
न ते॑ स॒व्यं न दक्षि॑णं॒ हस्तं॑ वरन्त आ॒मुरः॑ ।  
न प॑रि॒बाधो॑ हरिवो॒ गवि॑ष्टिषु ॥

## पदपाठः
न । ते॒ । स॒व्यम् । न । दक्षि॑णम् । हस्त॑म् । व॒र॒न्ते॒ । आ॒ऽमुरः॑ ।  
न । प॒रि॒ऽबाधः॑ । ह॒रि॒ऽवः॒ । गोऽइ॑ष्टिषु ॥

## भाष्यम्
हे हरिवोश्ववन्निद्र आमुरः सङ्ग्रामेआभिमुख्येन कर्तारः प्रतियोद्धारो गविष्टिषु पणिभिरपहृतानामङ्गिरसाङ्गवामन्वेषणेषु ते तव सव्यं हस्तं नवरन्ते न निवारयन्ति तेषामायुधादिभिर्न निवार्यतइत्यर्थः । तथा दक्षिणंह्स्तंच न निवारयन्ति । किंच परिबाधः परितोबाधमानाः वृत्रादयोसुराश्च तव स- व्यदक्षिणहस्तौ ननिवारयन्ति सङ्ग्रामेषु त्वया सर्वे शत्रवः छिन्नहस्ताः सर्वतोगच्छन्तु त्वन्तु तैरबाधितोवर्तसइत्यर्थः ॥ ५ ॥