+++
title = "०८ तुविग्रीवो वपोदरः"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
तु॒वि॒ग्रीवो॑ व॒पोद॑रः सुबा॒हुरन्ध॑सो॒ मदे॑ ।  
इन्द्रो॑ वृ॒त्राणि॑ जिघ्नते ॥

## पदपाठः
तु॒वि॒ऽग्रीवः॑ । व॒पाऽउ॑दरः । सु॒ऽबा॒हुः । अन्ध॑सः । मदे॑ ।  
इन्द्रः॑ । वृ॒त्राणि॑ । जि॒घ्न॒ते॒ ॥

## भाष्यम्
तुविग्रीवः विस्तीर्णकन्धरः वपोदरः पीवरोदरः यथा बहवः सोमाः पीता अन्तर्भवन्ति तथा विस्तृतउदरइत्यर्थः सुबाहुः शोभनबाहुः एवङ्गुणक- इन्द्रः अन्धसोन्नस्य सोमात्मकस्य मदे हर्षेसति वृत्राणि शत्रुजातानि जिघ्नते हिनस्ति ॥ ८ ॥