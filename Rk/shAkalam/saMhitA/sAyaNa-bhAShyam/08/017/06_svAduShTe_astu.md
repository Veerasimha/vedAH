+++
title = "०६ स्वादुष्टे अस्तु"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
स्वा॒दुष्टे॑ अस्तु सं॒सुदे॒ मधु॑मान्त॒न्वे॒३॒॑ तव॑ ।  
सोमः॒ शम॑स्तु ते हृ॒दे ॥

## पदपाठः
स्वा॒दुः । ते॒ । अ॒स्तु॒ । स॒म्ऽसुदे॑ । मधु॑ऽमान् । त॒न्वे॑ । तव॑ ।  
सोमः॑ । शम् । अ॒स्तु॒ । ते॒ । हृ॒दे ॥

## भाष्यम्
संसुदे सम्यक् सुष्ठु दात्रे हे इन्द्र ते तुभ्यं मधुमान् माधुर्यवानयं सोमः स्वादुरस्तु रुचिकरोभवतु तव तन्वे शरीराय च स्वादुरस्तु । ते तव हृदे हृदयायच ससोमः शमस्तु सुखजनकं भवतु ॥ ६ ॥