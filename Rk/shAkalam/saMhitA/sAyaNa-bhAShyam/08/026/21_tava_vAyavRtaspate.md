+++
title = "२१ तव वायवृतस्पते"

+++
## अधिमन्त्रम्
वायुः। विश्वमना वैयश्वः व्यश्वो वाङ्गिरसः। गायत्री।

## मन्त्रः
तव॑ वायवृतस्पते॒ त्वष्टु॑र्जामातरद्भुत ।  
अवां॒स्या वृ॑णीमहे ॥

## पदपाठः
तव॑ । वा॒यो॒ इति॑ । ऋ॒तः॒ऽप॒ते॒ । त्वष्टुः॑ । जा॒मा॒तः॒ । अ॒द्भु॒त॒ ।  
अवां॑सि । आ । वृ॒णी॒म॒हे॒ ॥

## भाष्यम्
हे ऋतःपते ऋतपते यज्ञानांपते सर्वप्रातिपदिकेभ्योलालसायां सुगिति सुगागमः त्वष्टुर्जामातः ब्रह्मणोजामातः । एषा कथा इतिहासादिभिरवगन्त- व्या । तादृश अद्भुत महन् विचित्रकर्मन् हे वायो तव त्वदीयानि अवांसि पालनानि आवृणीमहे वयमस्मिन्पशुयागे संभजामहे ॥ २१ ॥