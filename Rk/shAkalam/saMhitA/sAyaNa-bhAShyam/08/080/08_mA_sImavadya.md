+++
title = "०८ मा सीमवद्य"

+++
## अधिमन्त्रम्
इन्द्रः। एकद्यूर्नौधसः। गायत्री।

## मन्त्रः
मा सी॑मव॒द्य आ भा॑गु॒र्वी काष्ठा॑ हि॒तं धन॑म् ।  
अ॒पावृ॑क्ता अर॒त्नयः॑ ॥

## पदपाठः
मा । सी॒म् । अ॒व॒द्ये । आ । भा॒क् । उ॒र्वी । काष्ठा॑ । हि॒तम् । धन॑म् ।  
अ॒प॒ऽआवृ॑क्ताः । अ॒र॒त्नयः॑ ॥

## भाष्यम्
मास्मान् सीं सर्वतोऽवधे निन्दा आभाग् माभजतु प्राप्नोतु न कुतश्चित् । पापरहितान्कुर्वित्यर्थः । किंचोर्वी काष्ठा बह्वन्तरालआज्यन्तः आज्यन्तोपि काष्ठोच्यते कान्त्वा स्थितोभवतीति यास्कः । तत्र हितं निहितं शत्रुसंबन्धि धनं अस्माकं भवत्वित्यर्थः । अरत्नयः अरममाणाःशत्रवः अपावृक्ताः सन्त्वितिशेषः ॥ ८ ॥