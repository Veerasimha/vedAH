+++
title = "०१ नह्य१न्यं बळाकरं"

+++
## अधिमन्त्रम्
इन्द्रः। एकद्यूर्नौधसः। गायत्री।

## मन्त्रः
न॒ह्य१॒॑न्यं ब॒ळाक॑रं मर्डि॒तारं॑ शतक्रतो ।  
त्वं न॑ इन्द्र मृळय ॥

## पदपाठः
न॒हि । अ॒न्यम् । ब॒ळा । अक॑रम् । म॒र्डि॒तार॑म् । श॒त॒क्र॒तो॒ इति॑ शतऽक्रतो ।  
त्वम् । नः॒ । इ॒न्द्र॒ । मृ॒ळ॒य॒ ॥

## भाष्यम्
हे शतक्रतो त्वत्तोन्यं मर्डितारं सुखयितारं बळा बट् तन्नह्यकरं नकरोमि तस्मात् हे इन्द्र त्वं नोस्मान्मृळय ॥ १ ॥