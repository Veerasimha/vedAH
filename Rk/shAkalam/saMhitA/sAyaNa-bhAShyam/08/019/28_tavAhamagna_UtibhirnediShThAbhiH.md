+++
title = "२८ तवाहमग्न ऊतिभिर्नेदिष्ठाभिः"

+++
## अधिमन्त्रम्
अग्निः। सोभरिः काण्वः। ककुप्।

## मन्त्रः
तवा॒हम॑ग्न ऊ॒तिभि॒र्नेदि॑ष्ठाभिः सचेय॒ जोष॒मा व॑सो ।  
सदा॑ दे॒वस्य॒ मर्त्यः॑ ॥

## पदपाठः
तव॑ । अ॒हम् । अ॒ग्ने॒ । ऊ॒तिऽभिः॑ । नेदि॑ष्ठाभिः । स॒चे॒य॒ । जोष॑म् । आ । व॒सो॒ इति॑ ।  
सदा॑ । दे॒वस्य॑ । मर्त्यः॑ ॥

## भाष्यम्
हे वसो वासकाग्ने नेदिष्ठाभिरन्तिकतमाभीः ऋजुगामिनीभिर्वा देवस्य तवोतिभीरक्षाभिः मर्त्योमनुष्योहं स्तोता सदा सर्वदा जोषमासचेय प्रीतिमभिसेवेय ॥ २८ ॥