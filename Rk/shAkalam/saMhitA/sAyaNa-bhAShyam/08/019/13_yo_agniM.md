+++
title = "१३ यो अग्निं"

+++
## अधिमन्त्रम्
अग्निः। सोभरिः काण्वः। ककुप्।

## मन्त्रः
यो अ॒ग्निं ह॒व्यदा॑तिभि॒र्नमो॑भिर्वा सु॒दक्ष॑मा॒विवा॑सति ।  
गि॒रा वा॑जि॒रशो॑चिषम् ॥

## पदपाठः
यः । अ॒ग्निम् । ह॒व्यदा॑तिऽभिः । नमः॑ऽभिः । वा॒ । सु॒ऽदक्ष॑म् । आ॒ऽविवा॑सति ।  
गि॒रा । वा॒ । अ॒जि॒रऽशो॑चिषम् ॥

## भाष्यम्
योयजमानः हव्यदातिभिः हविषां दानैर्नमस्कारैर्वा सुदक्षं शोभनबलमग्निं आविवासति परिचरति गिरावा स्तुत्या वा अजिरशोचिषं क्षिप्रगा- मितेजस्कं तमग्निं परिचरति सः समृद्धोभवतीतिशेषः ॥ १३ ॥