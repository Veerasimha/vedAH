+++
title = "०३ य उ"

+++
## अधिमन्त्रम्
अग्निः। गृत्समद (आङ्गिरसः शौनहोत्रः पश्चाद्) भार्गवः शौनकः। गायत्री।

## मन्त्रः
य उ॑ श्रि॒या दमे॒ष्वा दो॒षोषसि॑ प्रश॒स्यते॑ ।  
यस्य॑ व्र॒तं न मीय॑ते ॥

## पदपाठः
यः । ऊं॒ इति॑ । श्रि॒या । दमे॑षु । आ । दो॒षा । उ॒षसि॑ । प्र॒ऽश॒स्यते॑ ।  
यस्य॑ । व्र॒तम् । न । मीय॑ते ॥

## भाष्यम्
योग्निः श्रियाज्वालयायुक्तः सन् दमेषु गृहेषुआ आगत्य दोषारात्रिषु उषसि अहःसुच प्रशस्यते स्तूयते यस्याग्नेर्व्रतङ्कर्मनमीयते नहिंस्यते नक्षीयतेवा उःपूरणः ॥ ३ ॥