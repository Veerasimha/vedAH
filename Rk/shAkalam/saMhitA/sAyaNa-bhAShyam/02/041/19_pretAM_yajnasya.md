+++
title = "१९ प्रेतां यज्ञस्य"

+++
## अधिमन्त्रम्
द्यावापृथिव्यौ हविर्धानेवा;द्यावापृथिव्यौ हविर्धानेवाग्निर्वा। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

## मन्त्रः
प्रेतां॑ य॒ज्ञस्य॑ श॒म्भुवा॑ यु॒वामिदा वृ॑णीमहे ।  
अ॒ग्निं च॑ हव्य॒वाह॑नम् ॥

## पदपाठः
प्र । इ॒ता॒म् । य॒ज्ञस्य॑ । श॒म्ऽभुवा॑ । यु॒वाम् । इत् । आ । वृ॒णी॒म॒हे॒ ।  
अ॒ग्निम् । च॒ । ह॒व्य॒ऽवाह॑नम् ॥

## भाष्यम्
यज्ञस्ययागस्यशंभुवासुखसंपादकेहविर्धानेअनसी तद्रूपेद्यावापृथिव्यौवा प्रेतांउत्तरवेदेः पश्चि मभागंप्रतिगच्छतां अथप्रत्यक्षकृतः युवामित् युवामेवआवृणीमहे प्रार्थयामहे हव्यवाहनमग्निंच आवृणीमहे अग्निरत्रनिपातभागिति ॥ १९ ॥