+++
title = "१० परि पूषा"

+++
## अधिमन्त्रम्
पूषा। भरद्वाजो बार्हस्पत्यः। गायत्री।

## मन्त्रः
परि॑ पू॒षा प॒रस्ता॒द्धस्तं॑ दधातु॒ दक्षि॑णम् ।  
पुन॑र्नो न॒ष्टमाज॑तु ॥

## पदपाठः
परि॑ । पू॒षा । प॒रस्ता॑त् । हस्त॑म् । द॒धा॒तु॒ । दक्षि॑णम् ।  
पुनः॑ । नः॒ । न॒ष्टम् । आ । अ॒ज॒तु॒ ॥

## भाष्यम्
पूषापोषकोदेवः परस्तात् परस्मिन्देशे सुसंचारादन्यस्मिन् चोरव्याघ्नादिभिरुषितेदेशे गच्छ तोगोधनस्यनिवारणायस्वकीयन्दक्षिणं- हस्तंपरिदधातु परिधानन्निवारकङ्करोतु नोस्मदीयन्नष्टंच गोधनंपुनराजतु आगच्छतु आगमयतु ॥ १० ॥एहिवामितिषळृचंषष्ठंसूक्तं भरद्वाजस्यार्षङ्गायत्रंपौष्णं अनुक्रम्यतेच—एहिवांषडिति । गतोविनियोगः ।