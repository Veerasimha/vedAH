+++
title = "०४ यो अस्मै"

+++
## अधिमन्त्रम्
पूषा। भरद्वाजो बार्हस्पत्यः। गायत्री।

## मन्त्रः
यो अ॑स्मै ह॒विषावि॑ध॒न्न तं पू॒षापि॑ मृष्यते ।  
प्र॒थ॒मो वि॑न्दते॒ वसु॑ ॥

## पदपाठः
यः । अ॒स्मै॒ । ह॒विषा । अवि॑धत् । न । तम् । पू॒षा । अपि॑ । मृ॒ष्य॒ते॒ ।  
प्र॒थ॒मः । वि॒न्द॒ते॒ । वसु॑ ॥

## भाष्यम्
योयजमानः अस्मैपूष्णेहविषाचरुपुरोडाशादिना अविधत् परिचरति तंयजमानंपूषानापिमृष्यते अपिशब्दईषदर्थे ईषदपिनहिनस्ति सचप्रथमोमुख्यः सन् वसुधनंविन्दते लभते ॥ ४ ॥