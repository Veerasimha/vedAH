+++
title = "०३ वि ते"

+++
## अधिमन्त्रम्
अग्निः। भरद्वाजो बार्हस्पत्यः। त्रिष्टुप्।

## मन्त्रः
वि ते॒ विष्व॒ग्वात॑जूतासो अग्ने॒ भामा॑सः शुचे॒ शुच॑यश्चरन्ति ।  
तु॒वि॒म्र॒क्षासो॑ दि॒व्या नव॑ग्वा॒ वना॑ वनन्ति धृष॒ता रु॒जन्तः॑ ॥

## पदपाठः
वि । ते॒ । विष्व॑क् । वात॑ऽजूतासः । अ॒ग्ने॒ । भामा॑सः । शु॒चे॒ । शुच॑यः । च॒र॒न्ति॒ ।  
तु॒वि॒ऽम्र॒क्षासः॑ । दि॒व्याः । नव॑ऽग्वाः । वना॑ । व॒न॒न्ति॒ । धृ॒ष॒ता । रु॒जन्तः॑ ॥

## भाष्यम्
हेशुचे शुद्धदीप्तवाग्ने ते त्वदीयाः वातजूतासोवातेनप्रेरिताः शूचयोनिर्मलाः भामासोदीप्तयः विष्वक् सर्वतोविचरन्तिविविधङ्गच्छन्ति तुविम्नक्षासः बहुकाष्ठानिस्पृशन्तः दिव्याः दिविद्योतमानेग्नौभवाः नवग्वानूतनगमनास्तेरश्मयः वना वनानि वनन्ति सम्भजन्ते दहन्ती- त्यर्थः किङ्कुर्वन्तः धृषता धर्षकेण तेजसा रुजन्तः वनानि भंजयन्तः ॥ ३ ॥