+++
title = "०२ वेद यस्त्रीणि"

+++
## अधिमन्त्रम्
विश्वेदेवाः। ऋजिश्वा। त्रिष्टुप्।

## मन्त्रः
वेद॒ यस्त्रीणि॑ वि॒दथा॑न्येषां दे॒वानां॒ जन्म॑ सनु॒तरा च॒ विप्रः॑ ।  
ऋ॒जु मर्ते॑षु वृजि॒ना च॒ पश्य॑न्न॒भि च॑ष्टे॒ सूरो॑ अ॒र्य एवा॑न् ॥

## पदपाठः
वेद॑ । यः । त्रीणि॑ । वि॒दथा॑नि । ए॒षा॒म् । दे॒वाना॑म् । जन्म॑ । स॒नु॒तः । आ । च॒ । विप्रः॑ ।  
ऋ॒जु । मर्ते॑षु । वृ॒जि॒ना । च॒ । पश्य॑न् । अ॒भि । च॒ष्टे॒ । सूरः॑ । अ॒र्यः । एवा॑न् ॥

## भाष्यम्
यःसूर्यः त्रीणित्रिसङ्ख्यानि विदथानिवेदितव्यानिस्थानानि त्रिन्लोकान् वेदवेत्तिजानाति एषांएतत् लोकत्रयवर्तिनान्देद्वानांवसुरुद्रादि- त्यात्मकानां सनुतरन्तर्हितनामैतत् अन्तर्हितं अप्रज्ञायमानं जन्मजननंचयोविप्रोमेधावीसूर्योवेत्ति आकारः पूरकः ससूरः सूर्यः मर्तेषुमनु- ष्येषुविद्यामानानिऋजुऋजूनिशोभनानिकर्मणिवृजिनावृजिनानिअशोभनानिकर्मणिच पश्यन् साक्षितयाजानन् आभिचष्टे अभितः सर्वें जगत्प्रकाशयति तथाअर्यः स्वामी भूत्वाएवान् प्राप्तव्यान् कामांश्चमनुष्येषुप्रकाशयति ॥ २ ॥