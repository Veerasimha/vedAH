+++
title = "१३ अप त्यं"

+++
## अधिमन्त्रम्
विश्वेदेवाः। ऋजिश्वा। उष्णिक्।

## मन्त्रः
अप॒ त्यं वृ॑जि॒नं रि॒पुं स्ते॒नम॑ग्ने दुरा॒ध्य॑म् ।  
द॒वि॒ष्ठम॑स्य सत्पते कृ॒धी सु॒गम् ॥

## पदपाठः
अप॑ । त्यम् । वृ॒जि॒नम् । रि॒पुम् । स्ते॒नम् । अ॒ग्ने॒ । दुः॒ऽआ॒ध्य॑म् ।  
द॒वि॒ष्ठम् । अ॒स्य॒ । स॒त्ऽप॒ते॒ । कृ॒धि । सु॒ऽगम् ॥

## भाष्यम्
हेअग्ने त्वन्त्यन्तंप्रसिद्धंवृजिनङ्कुटिलंरिपुंपापकारिणं दुराध्यं दुःखस्याध्यातारन्दुष्टाभिप्रायं एवंभूतंस्तेनंहिंसकन्दविष्ठन्दूरतमं अपास्य अप- क्षिप असुक्षेपणइतिधातुः हेसत्पते सतांपालयितरग्ने अस्माकंसुगंशोभनेनगन्तव्यंसुखङ्कृधि कुरु अत्रसर्वदेवात्मकस्याग्नेः स्तवनाद्वैश्वदेवत्वं ॥ १३ ॥