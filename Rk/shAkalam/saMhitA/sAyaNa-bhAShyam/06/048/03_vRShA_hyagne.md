+++
title = "०३ वृषा ह्यग्ने"

+++
## अधिमन्त्रम्
अग्निः। शंयुर्बार्हस्पत्यः (तृणपाणिः)। बृहती।

## मन्त्रः
वृषा॒ ह्य॑ग्ने अ॒जरो॑ म॒हान्वि॒भास्य॒र्चिषा॑ ।  
अज॑स्रेण शो॒चिषा॒ शोशु॑चच्छुचे सुदी॒तिभिः॒ सु दी॑दिहि ॥

## पदपाठः
वृषा॑ । हि । अ॒ग्ने॒ । अ॒जरः॑ । म॒हान् । वि॒ऽभासि॑ । अ॒र्चिषा॑ ।  
अज॑स्रेण । शो॒चिषा॑ । शोशु॑चत् । शु॒चे॒ । सु॒दी॒तिऽभिः॑ । सु । दी॒दि॒हि॒ ॥

## भाष्यम्
हेअग्ने वृषावर्षिताकामानांवृष्टेः कर्तावा अजरोजरारहितः महान् गुणैरधिकः एवंभूतस्त्वं अर्चिषादीप्त्याविभासिहि विशेषेणप्रकाश- सेखलु दीप्ताग्ने अजस्रेणअविच्छिन्नेनशोचिषा तेजसाशोशुचत् भृशन्दीप्यमानस्त्वं सुदीतिभिःसुदीप्तिभिःसुदीदिहि सुष्ठुअस्मान् दीपय प्रकाशय ॥ ३ ॥