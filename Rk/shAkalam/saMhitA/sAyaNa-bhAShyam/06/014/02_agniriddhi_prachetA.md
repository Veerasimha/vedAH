+++
title = "०२ अग्निरिद्धि प्रचेता"

+++
## अधिमन्त्रम्
अग्निः। भरद्वाजो बार्हस्पत्यः। अनुष्टुप्।

## मन्त्रः
अ॒ग्निरिद्धि प्रचे॑ता अ॒ग्निर्वे॒धस्त॑म॒ ऋषिः॑ ।  
अ॒ग्निं होता॑रमीळते य॒ज्ञेषु॒ मनु॑षो॒ विशः॑ ॥

## पदपाठः
अ॒ग्निः । इत् । हि । प्रऽचे॑ताः । अ॒ग्निः । वे॒धःऽत॑मः । ऋषिः॑ ।  
अ॒ग्निम् । होता॑रम् । ई॒ळ॒ते॒ । य॒ज्ञेषु॑ । मनु॑षः । विशः॑ ॥

## भाष्यम्
अग्निरित् अग्निरिव प्रचेताः प्रकृष्टज्ञानवान् नान्यःकश्चित् हियस्मादेवन्तस्मात् वेधस्तमोविधातृतमोतिश्येनहविर्वहनादीनाङ्कर्मणाङ्कर्ता ऋषिः सर्वस्यद्रष्टाभवति मनुषोमनुष्यस्य यजमानस्य विशः प्रजाऋत्विग्लक्षणाहोतारन्देवानामाह्वातारं तादृशमग्निं यज्ञेषु यागेषुईळते स्तवन्ति ॥ २ ॥