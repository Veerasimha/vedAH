+++
title = "३० त्वं नः"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
त्वं नः॑ पा॒ह्यंह॑सो॒ जात॑वेदो अघाय॒तः ।  
रक्षा॑ णो ब्रह्मणस्कवे ॥

## पदपाठः
त्वम् । नः॒ । पा॒हि॒ । अंह॑सः । जात॑ऽवेदः । अ॒घ॒ऽय॒तः ।  
रक्ष॑ । नः॒ । ब्र॒ह्म॒णः॒ । क॒वे॒ ॥

## भाष्यम्
हेजातवेदस्त्वन्नोस्मान् अंहसः पापात् पाहि रक्ष तथा हेब्रह्मणस्कवे स्तुतिरूपस्यमन्त्रस्यकवे कावयितः शब्दयितरग्ने अग्निर्हिशब्दमु- त्पादयति तथाच स्मर्यते—मनःकायाग्निमाहन्तिसप्रेरयतिमारुतम् । मारुतस्तूरसिचरन् मन्द्रंजनयतिस्वरमिति । तादृशाग्ने अघायतः अघमनर्थं अस्माकमिच्छतः शत्रोश्च नोस्मान्त्रक्ष ॥ ३० ॥