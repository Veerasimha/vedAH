+++
title = "४० आ यं"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
आ यं हस्ते॒ न खा॒दिनं॒ शिशुं॑ जा॒तं न बिभ्र॑ति ।  
वि॒शाम॒ग्निं स्व॑ध्व॒रम् ॥

## पदपाठः
आ । यम् । हस्ते॑ । न । खा॒दिन॑म् । शिशु॑म् । जा॒तम् । न । बिभ्र॑ति ।  
वि॒शाम् । अ॒ग्निम् । सु॒ऽअ॒ध्व॒रम् ॥

## भाष्यम्
मन्थनोत्पन्नंयमग्निं शिशुंजातन्न जातंपुत्रमिव हस्तेआ बिभ्रति हस्तेष्वभिमुखन्धारयन्त्यध्वर्यवः पूर्वोनशब्दः पुरस्तादुपचारोप्युपमा- र्थीयः खादिनन्न भक्षकंव्याघ्रादिमिव यथा तंबिभ्रतः पुरुषाअवहिताः तथाभूताइत्यर्थः यद्वा नेतिसंप्रत्यर्थे संप्रतीदानीं खादिनं हविषां- भक्षकं यमग्निंहस्तेधारयन्ति विशां जनानां स्वध्वरं शोभनयागस्यनिष्पादकं तमग्निं हेऋत्विजः परिचरतेतिशेषः ॥ ४० ॥ अग्निमन्थनेजातस्याग्नेआहवनीयेप्रहरणसमयेप्रदेवन्देववीतयइतिद्वृचोनुवक्तव्यः सूत्रितंच—प्रदेवन्देववीतयइतिद्वेअग्निनाग्निःसमिध्य- तइति ।