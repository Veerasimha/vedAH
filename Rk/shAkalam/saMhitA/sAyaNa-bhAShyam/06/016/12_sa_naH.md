+++
title = "१२ स नः"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
स नः॑ पृ॒थु श्र॒वाय्य॒मच्छा॑ देव विवाससि ।  
बृ॒हद॑ग्ने सु॒वीर्य॑म् ॥

## पदपाठः
सः । नः॒ । पृ॒थु । श्र॒वाय्य॑म् । अच्छ॑ । दे॒व॒ । वि॒वा॒स॒सि॒ ।  
बृ॒हत् । अ॒ग्ने॒ । सु॒ऽवीर्य॑म् ॥

## भाष्यम्
हेदेव द्योतमानाग्ने सपूर्वेक्तगुणस्त्वं पृथु विस्तीर्णं श्रवाय्यं श्रवणीयं प्रशस्यं बृहन्महत् सुवीर्यं शोभनवीर्योपेतं धनं नोस्मानच्छविवा- ससि अभिगमय अत्रवाजसनेयकं—अच्छादेवविवाससीति तन्नोगमयेत्येवैतदाहेति ॥ १२ ॥ अग्निमन्थनेत्वामग्नेपुष्करादधीत्याद्यास्तिस्रऋचोनूच्याः सूत्रितंच—त्वामग्नेपुष्करादधीतितिसृणामर्धर्चंशिष्टारमेदिति ।