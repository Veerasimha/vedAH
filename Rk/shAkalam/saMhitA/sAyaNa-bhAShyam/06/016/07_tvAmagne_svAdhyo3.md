+++
title = "०७ त्वामग्ने स्वाध्यो३"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
त्वाम॑ग्ने स्वा॒ध्यो॒३॒॑ मर्ता॑सो दे॒ववी॑तये ।  
य॒ज्ञेषु॑ दे॒वमी॑ळते ॥

## पदपाठः
त्वाम् । अ॒ग्ने॒ । सु॒ऽआ॒ध्यः॑ । मर्ता॑सः । दे॒वऽवी॑तये ।  
य॒ज्ञेषु॑ । दे॒वम् । ई॒ळ॒ते॒ ॥

## भाष्यम्
हेअग्ने देवं द्योतमानं त्वां स्वाध्यः शोभनाध्यानाः मर्तासोमनुष्याः देववीतये देवानान्तर्पणार्थं यज्ञेषु ईळते स्तुवन्ति याचन्तेवा ॥ ७ ॥