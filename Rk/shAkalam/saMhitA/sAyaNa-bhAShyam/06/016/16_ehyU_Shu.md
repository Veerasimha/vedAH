+++
title = "१६ एह्यू षु"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
एह्यू॒ षु ब्रवा॑णि॒ तेऽग्न॑ इ॒त्थेत॑रा॒ गिरः॑ ।  
ए॒भिर्व॑र्धास॒ इन्दु॑भिः ॥

## पदपाठः
आ । इ॒हि॒ । ऊं॒ इति॑ । सु । ब्रवा॑णि । ते॒ । अग्ने॑ । इ॒त्था । इत॑राः । गिरः॑ ।  
ए॒भिः । व॒र्धा॒से॒ । इन्दु॑ऽभिः ॥

## भाष्यम्
हेअग्ने एहि आगच्छ ते तुभ्यं त्वदर्थं गिरःस्तुतीः इत्था इत्थमनेनप्रकारेण सु सुष्ठु ब्रवाणीत्यशास्यते ताःस्तुतीः श्रृण्वित्यर्थः उइत्येत- त्पूरकं इतराः असुरैः कृताःस्तुतीः शृण्वितिशेषः तथा चब्राह्मणं—अग्निरित्थेतरागिरइत्यसुर्याहवाइतरागिरइति । अपिचआगतस्त्वं एभिरेतैः इन्दुभिः सोमैः वर्धसे वर्धस्व ॥ १६ ॥