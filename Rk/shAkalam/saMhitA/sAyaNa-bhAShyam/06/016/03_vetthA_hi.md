+++
title = "०३ वेत्था हि"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
वेत्था॒ हि वे॑धो॒ अध्व॑नः प॒थश्च॑ दे॒वाञ्ज॑सा ।  
अग्ने॑ य॒ज्ञेषु॑ सुक्रतो ॥

## पदपाठः
वेत्थ॑ । हि । वे॒धः॒ । अध्व॑नः । प॒थः । च॒ । दे॒व॒ । अञ्ज॑सा ।  
अग्ने॑ । य॒ज्ञेषु॑ । सु॒क्र॒तो॒ इति॑ सुऽक्रतो ॥

## भाष्यम्
हेवेधः विधातः सुक्रतो शोभनकर्मन् देव दानादिगुणयुक्ताग्ने त्वं यज्ञेषु दर्शपूर्णमासादियागेषु अध्वनोमहामार्गान् पथश्चक्षुद्रमार्गांश्च अंजसा जवेन वेत्थ जानासि हियस्मादेवं तस्मात् कारणात् यज्ञमार्गाद्धृष्टंयजमानं पुनस्तंमार्गंप्रापयेत्यर्थः ॥ ३ ॥