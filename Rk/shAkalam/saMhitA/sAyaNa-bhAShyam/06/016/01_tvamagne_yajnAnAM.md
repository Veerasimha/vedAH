+++
title = "०१ त्वमग्ने यज्ञानां"

+++
## अधिमन्त्रम्
अग्निः। भरद्वाजो बार्हस्पत्यः। वर्धमाना गायत्री।

## मन्त्रः
त्वम॑ग्ने य॒ज्ञानां॒ होता॒ विश्वे॑षां हि॒तः ।  
दे॒वेभि॒र्मानु॑षे॒ जने॑ ॥

## पदपाठः
त्वम् । अ॒ग्ने॒ । य॒ज्ञाना॑म् । होता॑ । विश्वे॑षाम् । हि॒तः ।  
दे॒वेभिः॑ । मानु॑षे । जने॑ ॥

## भाष्यम्
हेअग्ने त्वं विश्वेषां सर्वेषां सप्तसंस्थारूपेणभिन्नानांयज्ञानांहोता होमनिष्पादकोसि यद्वा यज्ञानांसंबन्धीदेवानामाह्वाताभवसि कुतइत्यतआह यस्मात्त्वं मानुषे मनोःसंबन्धिनिमनुष्ये जने यजमाने देवेभिर्देवैः हितः होतृत्वेननिहितोसि तस्मादित्यर्थः ॥ १ ॥