+++
title = "१७ यत्र क्व"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
यत्र॒ क्व॑ च ते॒ मनो॒ दक्षं॑ दधस॒ उत्त॑रम् ।  
तत्रा॒ सदः॑ कृणवसे ॥

## पदपाठः
यत्र॑ । क्व॑ । च॒ । ते॒ । मनः॑ । दक्ष॑म् । द॒ध॒से॒ । उत्ऽत॑रम् ।  
तत्र॑ । सदः॑ । कृ॒ण॒व॒से॒ ॥

## भाष्यम्
हेअग्ने ते तव मनः अनुग्रहात्मकमन्तः करणं यत्र य्स्मिन्देशे क्वच कस्मिंश्चिद्यजमानेवर्तते तत्र तस्मिन्यजमाने उत्तरमुद्धततरं श्रेष्ठं दक्षं बलं बलकरमन्नंवा दधसे धारयसि तथा सदः स्थानंच कृणवसे तस्मिन्यजमानेकरोषि ॥ १७ ॥