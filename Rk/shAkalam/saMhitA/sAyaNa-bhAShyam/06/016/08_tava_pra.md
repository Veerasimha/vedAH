+++
title = "०८ तव प्र"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
तव॒ प्र य॑क्षि सं॒दृश॑मु॒त क्रतुं॑ सु॒दान॑वः ।  
विश्वे॑ जुषन्त का॒मिनः॑ ॥

## पदपाठः
तव॑ । प्र । य॒क्षि॒ । स॒म्ऽदृश॑म् । उ॒त । क्रतु॑म् । सु॒ऽदान॑वः ।  
विश्वे॑ । जु॒ष॒न्त॒ । का॒मिनः॑ ॥

## भाष्यम्
हेअग्ने तव सन्दृशं सम्यक्दर्शनीयं यद्वा सम्यग्द्रष्टारं सर्वस्यभासकन्तेजः प्रयक्षि प्रयक्षे प्रकर्षेणपूजयामि उतापिच सुदानवः सुदानोः शोभनदानस्य तव क्रतुं कर्म प्रज्ञानंवा पूजयामि नकेवलमहगेव किन्तु अन्येविश्वेसर्वेपि यजमानाः कामिनः त्वदनुग्रहात्तैस्तैःकामैरुपेताः सन्तः जुषन्त त्वदीयंसन्दृशङ्क्रतुंचसेवन्ते ॥ ८ ॥