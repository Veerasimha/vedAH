+++
title = "०४ पूषा सुबन्धुर्दिव"

+++
## अधिमन्त्रम्
पूषा। भरद्वाजो बार्हस्पत्यः। त्रिष्टुप्।

## मन्त्रः
पू॒षा सु॒बन्धु॑र्दि॒व आ पृ॑थि॒व्या इ॒ळस्पति॑र्म॒घवा॑ द॒स्मव॑र्चाः ।  
यं दे॒वासो॒ अद॑दुः सू॒र्यायै॒ कामे॑न कृ॒तं त॒वसं॒ स्वञ्च॑म् ॥

## पदपाठः
पू॒षा । सु॒ऽबन्धुः॑ । दि॒वः । आ । पृ॒थि॒व्याः । इ॒ळः । पतिः॑ । म॒घऽवा॑ । द॒स्मऽव॑र्चाः ।  
यम् । दे॒वासः॑ । अद॑दुः । सू॒र्यायै॑ । कामे॑न । कृ॒तम् । त॒वस॑म् । सु॒ऽअञ्च॑म् ॥

## भाष्यम्
पूषापोषकोदेवः दिवआ द्युलोकस्यचपृथिव्याश्चसुबन्धुः शोभनोबन्धुर्भवति तथाइळस्पतिः इळायाअन्नस्यपतिः मघवा मघमितिधन- नामतद्वान् यद्वा मंहतेर्दानकर्मणोभावसाधनोमघशद्बः दानवान् दस्मवर्चाः वर्चइतिरूपनाम दस्मन्दर्शनीयं वर्चोयस्यतादृशः यंपूषणन्देवा- सः सर्वेदेवाः सूर्यायैसूर्यस्यपत्न्यै यद्बासावित्र्यैसूर्याख्यायै अश्विनोर्वरणायअददुः दत्तवन्तः पुत्रः पितराववृणी तपूषेतिहिश्रूयते—कीदृशं- पूषणं कामेनपश्वादिविषयेणकृतं स्तोतृभिर्वशीकृतं तवसंबलवन्तंप्रवृद्धं वास्वंचंस्वंचनंसुष्ठुगच्छन्तं एवंविधंयंपूषणन्ददुः सपूषासुबन्धु- रित्यन्वयः ॥ ४ ॥प्रनुवोचेतिदशर्चन्दशमंसूक्तंभरद्वाजस्यार्षं इन्द्राग्निदेवताकं सप्तम्याद्याश्चतस्त्रोनुष्टुभः शिष्टाः षट्बृहत्यः तथाचानुक्रान्तं—प्रनुदशैन्द्रा- ग्नन्तुबार्हतंचतुरनुष्टुबन्तमिति । गतोविनियोगः ।