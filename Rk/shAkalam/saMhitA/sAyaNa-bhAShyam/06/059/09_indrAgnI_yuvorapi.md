+++
title = "०९ इन्द्राग्नी युवोरपि"

+++
## अधिमन्त्रम्
इन्द्राग्नी। भरद्वाजो बार्हस्पत्यः। अनुष्टुप्।

## मन्त्रः
इन्द्रा॑ग्नी यु॒वोरपि॒ वसु॑ दि॒व्यानि॒ पार्थि॑वा ।  
आ न॑ इ॒ह प्र य॑च्छतं र॒यिं वि॒श्वायु॑पोषसम् ॥

## पदपाठः
इन्द्रा॑ग्नी॒ इति॑ । यु॒वोः । अपि॑ । वसु॑ । दि॒व्यानि॑ । पार्थि॑वा ।  
आ । नः॒ । इ॒ह । प्र । य॒च्छ॒त॒म् । र॒यिम् । वि॒श्वायु॑ऽपोषसम् ॥

## भाष्यम्
हेइन्द्राग्नी युवोर्युवयोः दिव्यानिदिविभवानि पार्थिवापृथिव्यांभवानि लोक्द्वयसंबन्धीनि वसुवसूनि अपिहितानियुवयोरेववर्तन्ते अतः कारणात् इहास्मिन्यज्ञेनोस्मभ्यंरयिन्धनंआअभिप्रयच्छतम् । कीदृशंरयिं विश्वायुपोषसं आयवइतिमनुष्यनाम सर्वेषांमनुष्याणां- पोषणायपर्याप्तं यद्वास र्वस्यायुषः पोषणेशक्तं छान्दसोवर्णलोपः ॥ ९ ॥