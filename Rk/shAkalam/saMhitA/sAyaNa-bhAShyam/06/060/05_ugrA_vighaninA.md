+++
title = "०५ उग्रा विघनिना"

+++
## अधिमन्त्रम्
इन्द्राग्नी। भरद्वाजो बार्हस्पत्यः। गायत्री।

## मन्त्रः
उ॒ग्रा वि॑घ॒निना॒ मृध॑ इन्द्रा॒ग्नी ह॑वामहे ।  
ता नो॑ मृळात ई॒दृशे॑ ॥

## पदपाठः
उ॒ग्रा । वि॒ऽघ॒निना॑ । मृधः॑ । इ॒न्द्रा॒ग्नी इति॑ । ह॒वा॒म॒हे॒ ।  
ता । नः॒ । मृ॒ळा॒तः॒ । ई॒दृशे॑ ॥

## भाष्यम्
उग्राउग्रौ उद्गूर्णबलौ अतएवमृधःशत्रून्विघनिनौविघनिनाविशेषेणहतवन्तौ इन्द्राग्नीहवामहे आह्वयामहे । तौचेन्द्राग्नीईदृशेस्मि- न्त्सङ्ग्रामेनोस्मान्मृळातः सूखयतां यद्वामृळतिरुपदयाकर्मा नोस्माकंमृळतः उपदयाङ्कुरुतां ॥ ५ ॥