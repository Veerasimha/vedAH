+++
title = "१२ ता नो"

+++
## अधिमन्त्रम्
इन्द्राग्नी। भरद्वाजो बार्हस्पत्यः। गायत्री।

## मन्त्रः
ता नो॒ वाज॑वती॒रिष॑ आ॒शून्पि॑पृत॒मर्व॑तः ।  
इन्द्र॑म॒ग्निं च॒ वोळ्ह॑वे ॥

## पदपाठः
ता । नः॒ । वाज॑ऽवतीः । इषः॑ । आ॒शून् । पि॒पृ॒त॒म् । अर्व॑तः ।  
इन्द्र॑म् । अ॒ग्निम् । च॒ । वोळ्ह॑वे ॥

## भाष्यम्
हेइन्द्राग्नी ता तौयुवांवाजवतीः अन्नवतीः इषः इष्यमाणावृष्टीःयद्वा वाजोबलन्तद्वतीरिषोन्नानि आशून्शीघ्रगान् अर्वतोश्वांश्चनोस्मभ्यं- पिपृतंपूरयतं प्रयच्छतम् । किमर्थं इन्दमग्निंचयुवां वोह्ळवेवोढुं हविर्भिःपापयितुं ॥ १२ ॥ ऎन्द्राग्नस्यपशोर्हविषोनुवाक्यउभावामित्येषा सूत्रितंच—उभावामिन्द्राग्नीआहुवध्यैशुचिन्नुस्तोमन्नवजातमद्येति ।