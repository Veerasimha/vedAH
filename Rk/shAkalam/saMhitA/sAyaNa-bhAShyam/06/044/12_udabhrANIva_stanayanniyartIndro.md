+++
title = "१२ उदभ्राणीव स्तनयन्नियर्तीन्द्रो"

+++
## अधिमन्त्रम्
इन्द्रः। शंयुर्बार्हस्पत्यः। त्रिष्टुप्।

## मन्त्रः
उद॒भ्राणी॑व स्त॒नय॑न्निय॒र्तीन्द्रो॒ राधां॒स्यश्व्या॑नि॒ गव्या॑ ।  
त्वम॑सि प्र॒दिवः॑ का॒रुधा॑या॒ मा त्वा॑दा॒मान॒ आ द॑भन्म॒घोनः॑ ॥

## पदपाठः
उत् । अ॒भ्राणि॑ऽइव । स्त॒नय॑न् । इ॒य॒र्ति॒ । इन्द्रः॑ । राधां॑सि । अश्व्या॑नि । गव्या॑ ।  
त्वम् । अ॒सि॒ । प्र॒ऽदिवः॑ । का॒रुऽधा॑याः । मा । त्वा॒ । अ॒दा॒मानः॑ । आ । द॒भ॒न् । म॒घोनः॑ ॥

## भाष्यम्
अभ्राणीवस्तनयन् गर्जयन् पर्जन्यः यथामेघान् उद्गमयति एवमिन्द्रःअश्व्यानि अश्व्संबन्धीनि गव्यागव्यानिगोसंबन्धीनि एतत्समूह- द्वयरूपाणि राधांसिधनानिउदियर्ति उदीरयति उद्गमयति स्तोतृभ्योदातुं उत्तरार्धःप्रत्यक्षकृतः हेइन्द्र प्रदिवःपुराणस्त्वं कारुधायाः कारू- णांस्तोतॄणान्धारयितासि भवसि तादृशन्त्वात्वांमघोनोधनवन्तःकृपणाः अदामानः हविषामदातारःमाआदभन् माहिंसिषुः यद्वावचनव्य- त्ययः मघवानन्धनवन्तन्त्वामितिसंबन्धः ॥ १२ ॥