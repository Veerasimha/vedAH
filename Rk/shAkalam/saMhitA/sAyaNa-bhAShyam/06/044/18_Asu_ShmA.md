+++
title = "१८ आसु ष्मा"

+++
## अधिमन्त्रम्
इन्द्रः। शंयुर्बार्हस्पत्यः। त्रिष्टुप्।

## मन्त्रः
आ॒सु ष्मा॑ णो मघवन्निन्द्र पृ॒त्स्व१॒॑स्मभ्यं॒ महि॒ वरि॑वः सु॒गं कः॑ ।  
अ॒पां तो॒कस्य॒ तन॑यस्य जे॒ष इन्द्र॑ सू॒रीन्कृ॑णु॒हि स्मा॑ नो अ॒र्धम् ॥

## पदपाठः
आ॒सु । स्म॒ । नः॒ । म॒घ॒ऽव॒न् । इ॒न्द्र॒ । पृ॒त्ऽसु । अ॒स्मभ्य॑म् । महि॑ । वरि॑वः । सु॒ऽगम् । क॒रिति॑ कः ।  
अ॒पाम् । तो॒कस्य॑ । तन॑यस्य । जे॒षे । इन्द्र॑ । सू॒रीन् । कृ॒णु॒हि । स्म॒ । नः॒ । अ॒र्धम् ॥

## भाष्यम्
हेमघवन् धनवन्निन्द्र नोस्मदीयासु आसुपृत्सुपृतनासुसङ्ग्रामेषु अस्मभ्यंमहिमहत् सुगं सुखेनप्राप्यं वरिवोधनं कःकुरु स्मेतिपूरणः अपिच हेइन्द्र अपांआप्तव्यानान्धनानांउदकानांवा तोकस्यपुत्रस्यतनयस्यपौत्रस्यच जेषे जयार्थंसूरीन् स्तोतॄन् नोस्मान् अर्धअर्धानसमृद्धा- न् कृणुहि कुरु यद्वा अर्धकारिणः शत्रूणाङ्खंडयितृन् कुरु स्मेतिपूरकः ॥ १८ ॥