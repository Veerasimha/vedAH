+++
title = "०४ त्यमु वो"

+++
## अधिमन्त्रम्
इन्द्रः। शंयुर्बार्हस्पत्यः। अनुष्टुप्।

## मन्त्रः
त्यमु॑ वो॒ अप्र॑हणं गृणी॒षे शव॑स॒स्पति॑म् ।  
इन्द्रं॑ विश्वा॒साहं॒ नरं॒ मंहि॑ष्ठं वि॒श्वच॑र्षणिम् ॥

## पदपाठः
त्यम् । ऊं॒ इति॑ । वः॒ । अप्र॑ऽहनम् । गृ॒णी॒षे । शव॑सः । पति॑म् ।  
इन्द्र॑म् । वि॒श्व॒ऽसह॑म् । नर॑म् । मंहि॑ष्ठम् । वि॒श्वऽच॑र्षणिम् ॥

## भाष्यम्
हेऋत्विग्यजमानाः वोयुष्मदर्थं त्यमुतमेवेन्द्रङ्गृणीषे स्तौमि यद्वा वोयूयङ्गृणीषे गृणीत स्तुत वचनव्यत्ययः कीदृशमिन्द्रं अप्रहणं अप्रह- न्तारंभक्तानामनुग्राहकं शवसोबलस्यपतिं पालकं विश्वासाहं विश्वस्यशत्रोरभिभवितारं नरन्नेतारं मंहिष्ठन्दातृतमं विश्वचर्षणिं सर्व स्यद्रष्टारं ॥ ४ ॥