+++
title = "१२ धीभिरर्वद्भिरर्वतो वाजाँ"

+++
## अधिमन्त्रम्
इन्द्रः। शंयुर्बार्हस्पत्यः। गायत्री।

## मन्त्रः
धी॒भिरर्व॑द्भि॒रर्व॑तो॒ वाजाँ॑ इन्द्र श्र॒वाय्या॑न् ।  
त्वया॑ जेष्म हि॒तं धन॑म् ॥

## पदपाठः
धी॒भिः । अर्व॑त्ऽभिः । अर्व॑तः । वाजा॑न् । इ॒न्द्र॒ । श्र॒वाय्या॑न् ।  
त्वया॑ । जे॒ष्म॒ । हि॒तम् । धन॑म् ॥

## भाष्यम्
हेइन्द्र धीभिः स्तुतिभिः त्वद्विषयाभिःप्रीतेनत्वयाअनुगृहीतावयंअर्वद्भिरस्मदीयैरश्वैः अर्वतः शत्रुसंबन्धिनोश्वान् श्रवाय्यन् श्रवणी- यान् प्रशस्यान् वाजान् अन्नानिच हितंशत्रुषुनिहितन्धनंच जेष्म त्वदनुग्रहाज्जयेम ॥ १२ ॥