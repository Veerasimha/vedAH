+++
title = "०३ न ता"

+++
## अधिमन्त्रम्
गावः। भरद्वाजो बार्हस्पत्यः। जगती।

## मन्त्रः
न ता न॑शन्ति॒ न द॑भाति॒ तस्क॑रो॒ नासा॑मामि॒त्रो व्यथि॒रा द॑धर्षति ।  
दे॒वाँश्च॒ याभि॒र्यज॑ते॒ ददा॑ति च॒ ज्योगित्ताभिः॑ सचते॒ गोप॑तिः स॒ह ॥

## पदपाठः
न । ताः । न॒श॒न्ति॒ । न । द॒भा॒ति॒ । तस्क॑रः । न । आ॒सा॒म् । आ॒मि॒त्रः । व्यथिः॑ । आ । द॒ध॒र्ष॒ति॒ ।  
दे॒वान् । च॒ । याभिः॑ । यज॑ते । ददा॑ति । च॒ । ज्योक् । इत् । ताभिः॑ । स॒च॒ते॒ । गोऽप॑तिः । स॒ह ॥

## भाष्यम्
तागावोननशन्ति अस्मत्सकाशान्ननश्यन्तु किंच तस्करश्चौरोपि नदभाति अस्मदीयागाः नहिंस्यात् तथा आमित्रः अमित्र्स्यशत्रोः संबन्धि व्यथिः शस्त्रं आसांइमागाः नादधषन्ति नाक्रमतु गोपतिः एवंभूतानाङ्गवांस्वामीयजमानः याभिर्गोभिः देवांश्चेन्द्रादीनुद्दिश्य यजते यजनङ्करोति योगाःइन्द्रार्थन्ददातिचप्रयच्छतिच ताभिस्तादृशीर्गोभिःसह ज्योगित् चिरकालमेवसचते सङ्गच्छतां ॥ ३ ॥