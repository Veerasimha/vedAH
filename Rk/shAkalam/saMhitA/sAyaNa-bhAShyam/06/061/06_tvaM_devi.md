+++
title = "०६ त्वं देवि"

+++
## अधिमन्त्रम्
सरस्वती। भरद्वाजो बार्हस्पत्यः। गायत्री।

## मन्त्रः
त्वं दे॑वि सरस्व॒त्यवा॒ वाजे॑षु वाजिनि ।  
रदा॑ पू॒षेव॑ नः स॒निम् ॥

## पदपाठः
त्वम् । दे॒वि॒ । स॒र॒स्व॒ति॒ । अव॑ । वाजे॑षु । वा॒जि॒नि॒ ।  
रद॑ । पू॒षाऽइ॑व । नः॒ । स॒निम् ॥

## भाष्यम्
हेदेवि दानादिगुणयुक्ते हेवाजिनि वाजोबलमन्नंवातद्युक्तेहेसरस्वति त्वंवाजेषुसङ्ग्रामेषुअव अस्मान्रक्ष । अपिच नोस्मभ्यंपूषेवपोषकोदेव- इव सनिंसंभजनीयन्धनंरद विलिख प्रयच्छेतियावत् ॥ ६ ॥