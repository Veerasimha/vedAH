+++
title = "०२ यत्ते दिवं"

+++
## अधिमन्त्रम्
मन आवर्तनं। बन्धुः श्रुतबन्धुर्विप्रबन्धुर्गौपायनाः। अनुष्टुप्।

## मन्त्रः
यत्ते॒ दिवं॒ यत्पृ॑थि॒वीं मनो॑ ज॒गाम॑ दूर॒कम् ।  
तत्त॒ आ व॑र्तयामसी॒ह क्षया॑य जी॒वसे॑ ॥

## पदपाठः
यत् । ते॒ । दिव॑म् । यत् । पृ॒थि॒वीम् । मनः॑ । ज॒गाम॑ । दूर॒कम् ।  
तत् । ते॒ । आ । व॒र्त॒या॒म॒सि॒ । इ॒ह । क्षया॑य । जी॒वसे॑ ॥

## भाष्यम्
हे सुबन्धो यन्मनो दिवं जगाम यच्च पृथिवीं दूरकम् । दूरकमिति क्रियाविशेषणम्। तदिह निवसाय जीवनाय चावतर्यामः॥२॥