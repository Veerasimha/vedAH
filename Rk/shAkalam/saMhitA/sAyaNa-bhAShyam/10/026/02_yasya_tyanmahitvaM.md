+++
title = "०२ यस्य त्यन्महित्वं"

+++
## अधिमन्त्रम्
पूषा। विमद ऐन्द्रः प्राजापत्यो वा वसुकृद्वा वासुक्रः। अनुष्टुप्।

## मन्त्रः
यस्य॒ त्यन्म॑हि॒त्वं वा॒ताप्य॑म॒यं जनः॑ ।  
विप्र॒ आ वं॑सद्धी॒तिभि॒श्चिके॑त सुष्टुती॒नाम् ॥

## पदपाठः
यस्य॑ । त्यत् । म॒हि॒ऽत्वम् । वा॒ताप्य॑म् । अ॒यम् । जनः॑ ।  
विप्रः॑ । आ । वं॒स॒त् । धी॒तिऽभिः॑ । चिके॑त । सु॒ऽस्तु॒ती॒नाम् ॥

## भाष्यम्
विप्रोमेधावी अयं यजमानजनः यस्य पूष्णः संबन्धि त्यत्तत् प्रसिद्धं महित्वं महत्वं वा ताप्यं मण्डले संभृतं परिपक्वमुदकन्धीतिभिः यागादिकर्मभिः आवंसत् संभज्ते सदेवः सुष्टु- तीनां तदीयाः शोभनाः स्तुतीः चिकेत जानातु ॥ २ ॥