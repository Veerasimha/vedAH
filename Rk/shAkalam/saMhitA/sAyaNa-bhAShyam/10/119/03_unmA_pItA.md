+++
title = "०३ उन्मा पीता"

+++
## अधिमन्त्रम्
आत्मस्तुतिः। लब ऐन्द्रः। गायत्री।

## मन्त्रः
उन्मा॑ पी॒ता अ॑यंसत॒ रथ॒मश्वा॑ इवा॒शवः॑ ।  
कु॒वित्सोम॒स्यापा॒मिति॑ ॥

## पदपाठः
उत् । मा॒ । पी॒ताः । अ॒यं॒स॒त॒ । रथ॑म् । अश्वाः॑ऽइव । आ॒शवः॑ ।  
कु॒वित् । सोम॑स्य । अपा॑म् । इति॑ ॥

## भाष्यम्
पीताः सोमा मामुदयंसत। उद्यच्छन्ते। तत्र दृष्टान्तः। रथमश्वा इव यथाशवः क्शिप्रगामिनो गमनेन व्यप्ता वाश्वा रथमुद्गमयन्ति तद्वत्॥३॥