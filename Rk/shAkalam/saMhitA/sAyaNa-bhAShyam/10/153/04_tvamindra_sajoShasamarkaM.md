+++
title = "०४ त्वमिन्द्र सजोषसमर्कं"

+++
## अधिमन्त्रम्
इन्द्रः। इन्द्रमातरो देवजामयः। गायत्री।

## मन्त्रः
त्वमि॑न्द्र स॒जोष॑सम॒र्कं बि॑भर्षि बा॒ह्वोः ।  
वज्रं॒ शिशा॑न॒ ओज॑सा ॥

## पदपाठः
त्वम् । इ॒न्द्र॒ । स॒ऽजोष॑सम् । अ॒र्कम् । बि॒भ॒र्षि॒ । बा॒ह्वोः ।  
वज्र॑म् । शिशा॑नः । ओज॑सा ॥

## भाष्यम्
हे इन्द्र त्वम् सजोषसम् सह प्रीयमाणमर्कं स्तुत्यं वज्रमात्मीयमायुधमोजसा बलेन शिशानो न्बिश्यंस्तीक्ष्णीकुर्वन्बाह्बोर्हस्तयोर्बिभर्षि। धारयसि शत्रूणां वधार्थम्॥४॥