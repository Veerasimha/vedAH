+++
title = "०७ अधि पुत्रोपमश्रवो"

+++
## अधिमन्त्रम्
उपमश्रवा मैत्रातिथिः। कवष ऐलूषः। गायत्री।

## मन्त्रः
अधि॑ पुत्रोपमश्रवो॒ नपा॑न्मित्रातिथेरिहि ।  
पि॒तुष्टे॑ अस्मि वन्दि॒ता ॥

## पदपाठः
अधि॑ । पु॒त्र॒ । उ॒प॒म॒ऽश्र॒वः॒ । नपा॑त् । मि॒त्र॒ऽअ॒ति॒थेः॒ । इ॒हि॒ ।  
पि॒तुः । ते॒ । अ॒स्मि॒ । व॒न्दि॒ता ॥

## भाष्यम्
हे पुत्रोपमश्रवः मित्रातिथेर्नपात् पुत्रः त्वं अधीहि मत्समीपमागच्छ ते तव पितुस्तस्य मित्रातिथेरहं वन्दिता स्तोतास्मि एतत् ज्ञात्वा शोकं मा कुरु यद्देयं द्रव्यमस्ति तत्सर्वं मह्यं देहि ॥ ७ ॥