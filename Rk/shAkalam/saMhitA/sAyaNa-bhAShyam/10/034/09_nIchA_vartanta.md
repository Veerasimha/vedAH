+++
title = "०९ नीचा वर्तन्त"

+++
## अधिमन्त्रम्
अक्षकृषिप्रशंसा। कवष ऐलूषो अक्षो वा मौजवान्। त्रिष्टुप्।

## मन्त्रः
नी॒चा व॑र्तन्त उ॒परि॑ स्फुरन्त्यह॒स्तासो॒ हस्त॑वन्तं सहन्ते ।  
दि॒व्या अङ्गा॑रा॒ इरि॑णे॒ न्यु॑प्ताः शी॒ताः सन्तो॒ हृद॑यं॒ निर्द॑हन्ति ॥

## पदपाठः
नी॒चा । व॒र्त॒न्ते॒ । उ॒परि॑ । स्फु॒र॒न्ति॒ । अ॒ह॒स्तासः॑ । हस्त॑ऽवन्तम् । स॒ह॒न्ते॒ ।  
दि॒व्याः । अङ्गा॑राः । इरि॑णे । निऽउ॑प्ताः । शी॒ताः । सन्तः॑ । हृद॑यम् । निः । द॒ह॒न्ति॒ ॥

## भाष्यम्
अपि चैते अक्षाः नीचा नीचीनस्थले वर्तन्ते तथाप्युपरि पराजयाद्भीतानां द्यूतकराणां कितवानां हृदयस्योपरिस्फुरन्ति अहस्तासोहस्तरहिताअप्यक्षाः हस्तवन्तं द्यूतकरं कितवं स- हन्ते पराजयकरणेन अभिभवन्ति । दिव्यादिविभवाअपकृताः अङ्गाराः अङ्गारसदृशाः अक्षाः इरिए इन्धनरहिते आस्फारे न्युप्ताः शीताः शीतस्पर्शाः सन्तोपि हृदयं कितवानामन्तःकरणं निर्दहन्ति पराजयजनितसन्तापेन भस्मीकुर्वन्ति ॥ ९ ॥