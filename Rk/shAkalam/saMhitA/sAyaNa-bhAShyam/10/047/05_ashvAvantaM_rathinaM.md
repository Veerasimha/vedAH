+++
title = "०५ अश्वावन्तं रथिनं"

+++
## अधिमन्त्रम्
इन्द्रो वैकुंठः। सप्तगुः। त्रिष्टुप्।

## मन्त्रः
अश्वा॑वन्तं र॒थिनं॑ वी॒रव॑न्तं सह॒स्रिणं॑ श॒तिनं॒ वाज॑मिन्द्र ।  
भ॒द्रव्रा॑तं॒ विप्र॑वीरं स्व॒र्षाम॒स्मभ्यं॑ चि॒त्रं वृष॑णं र॒यिं दाः॑ ॥

## पदपाठः
अश्व॑ऽवन्तम् । र॒थिन॑म् । वी॒रऽव॑न्तम् । स॒ह॒स्रिण॑म् । श॒तिन॑म् । वाज॑म् । इ॒न्द्र॒ ।  
भ॒द्रऽव्रा॑तम् । विप्र॑ऽवीरम् । स्वः॒ऽसाम् । अ॒स्मभ्य॑म् । चि॒त्रम् । वृष॑णम् । र॒यिम् । दाः॒ ॥

## भाष्यम्
अश्वावन्तम् बहुभिरश्वैरुपेतं रथिनं रथवन्तं वीरवन्तं वीरैः पुरुषैरुपेतं सहस्रिणं सहस्रवन्तं शतिनं शतवन्तम् । असङ्ख्यातगवादियुक्तमित्यर्थः। भद्रव्रातं भद्रगणं कल्याण्यैः सेवकैः परिवृतं विप्रवीरं विप्रैर्वीरैश्चोपेतं स्पर्षां सर्वस सम्भक्तारं वाजं बलवन्तं हे इन्द्र। शिष्टमुक्तं॥५॥