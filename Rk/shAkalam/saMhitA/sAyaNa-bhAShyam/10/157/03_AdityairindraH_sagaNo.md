+++
title = "०३ आदित्यैरिन्द्रः सगणो"

+++
## अधिमन्त्रम्
विश्वेदेवाः। भुवन आप्त्यः साधनो वा भौवनः। द्विपदा त्रिष्टुप्।

## मन्त्रः
आ॒दि॒त्यैरिन्द्रः॒ सग॑णो म॒रुद्भि॑र॒स्माकं॑ भूत्ववि॒ता त॒नूना॑म् ॥

## पदपाठः
आ॒दि॒त्यैः । इन्द्रः॑ । सऽग॑णः । म॒रुत्ऽभिः॑ । अ॒स्माक॑म् । भू॒तु॒ । अ॒वि॒ता । त॒नूना॑म् ॥

## भाष्यम्
अदित्यैरदितिपुत्रैर्मित्रादिभिर्मरुद्भिश्च सगनः सहित इन्द्रोऽस्माकं तनूनां शरीराणां तनयानां वाविता भूतु। रक्शिता भवतु॥३॥