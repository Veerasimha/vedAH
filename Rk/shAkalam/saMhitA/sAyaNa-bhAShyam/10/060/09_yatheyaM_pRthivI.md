+++
title = "०९ यथेयं पृथिवी"

+++
## अधिमन्त्रम्
सुबन्धोर्जीविताह्वानं। बन्धुः श्रुतबन्धुर्विप्रबन्धुर्गौपायनाः। पङ्क्तिः।

## मन्त्रः
यथे॒यं पृ॑थि॒वी म॒ही दा॒धारे॒मान्वन॒स्पती॑न् ।  
ए॒वा दा॑धार ते॒ मनो॑ जी॒वात॑वे॒ न मृ॒त्यवेऽथो॑ अरि॒ष्टता॑तये ॥

## पदपाठः
यथा॑ । इ॒यम् । पृ॒थि॒वी । म॒ही । दा॒धार॑ । इ॒मान् । वन॒स्पती॑न् ।  
ए॒व । दा॒धा॒र॒ । ते॒ । मनः॑ । जी॒वात॑वे । न । मृ॒त्यवे॑ । अथो॒ इति॑ । अ॒रि॒ष्टऽता॑तये ॥

## भाष्यम्
यथेयं पृथिवी महीमान्वनन्पतीन्वृक्षादीन्दाधार। शिष्टमुक्तम्॥९॥