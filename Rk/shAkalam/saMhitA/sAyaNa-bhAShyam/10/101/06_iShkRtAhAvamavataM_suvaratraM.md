+++
title = "०६ इष्कृताहावमवतं सुवरत्रं"

+++
## अधिमन्त्रम्
विश्वेदेवा ऋत्विजो वा। बुधः सौम्यः। गायत्री।

## मन्त्रः
इष्कृ॑ताहावमव॒तं सु॑वर॒त्रं सु॑षेच॒नम् ।  
उ॒द्रिणं॑ सिञ्चे॒ अक्षि॑तम् ॥

## पदपाठः
इष्कृ॑तऽआहावम् । अ॒व॒तम् । सु॒ऽव॒र॒त्रम् । सु॒ऽसे॒च॒नम् ।  
उ॒द्रिण॑म् । सि॒ञ्चे॒ । अक्षि॑तम् ॥

## भाष्यम्
इष्कृताहावं संस्कृताहावमवतमवटम् द्रॊणं सिञ्चे। सेचयामि। पुनः कीदृशमवटम्। सुवरत्रं शोभनवरत्रोपेतं सुशेचनं शोभनोदकसेकोपेतं उद्रिणमुद्द्राववन्तं अक्षितमक्षीणम्॥६॥