+++
title = "०२ पुनरेना नि"

+++
## अधिमन्त्रम्
आपो गावो वा। मथितो यामायनो भृगुर्वा वारुणिश्च्यवनो वा भार्गवः। अनुष्टुप्।

## मन्त्रः
पुन॑रेना॒ नि व॑र्तय॒ पुन॑रेना॒ न्या कु॑रु ।  
इन्द्र॑ एणा॒ नि य॑च्छत्व॒ग्निरे॑ना उ॒पाज॑तु ॥

## पदपाठः
पुनः॑ । ए॒नाः॒ । नि । व॒र्त॒य॒ । पुनः॑ । ए॒नाः॒ । नि । आ । कु॒रु॒ ।  
इन्द्रः॑ । ए॒नाः॒ । नि । य॒च्छ॒तु॒ । अ॒ग्निः । ए॒नाः॒ । उ॒प॒ऽआज॑तु ॥

## भाष्यम्
अत्र मन्त्रद्रष्टा स्वात्मानं प्रति ब्रूते हे मदीयात्मन् त्वं एनाः एताः अन्यतोभिगन्त्रीः गाआपोवा पुनर्निवर्तय पुनःपुनर्मदभिमुखीकुरु । तदनन्तरं एनाः एताः पुनः भूयोभूयः नि- आकुरु नियताः आत्मायत्ताः कुरु । किंच इन्द्रोपि तव सहायभूतः सन् एनाएताः निय- च्छतु त्वदायत्ताः करोतु । अग्निश्च एनाएताः गाः आपोवा उपाजतु उपगमयतु उअपक्षि- पतुवा उपयोग्याः करोत्वित्यर्थः ॥ २ ॥