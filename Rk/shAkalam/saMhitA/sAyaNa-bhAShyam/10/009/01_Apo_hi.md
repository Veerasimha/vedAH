+++
title = "०१ आपो हि"

+++
## अधिमन्त्रम्
आपः। त्रिशिरास्त्वाष्ट्रः सिन्धुद्वीपो वांबरीषः। गायत्री।

## मन्त्रः
आपो॒ हि ष्ठा म॑यो॒भुव॒स्ता न॑ ऊ॒र्जे द॑धातन ।  
म॒हे रणा॑य॒ चक्ष॑से ॥

## पदपाठः
आपः॑ । हि । स्थ । म॒यः॒ऽभुवः॑ । ताः । नः॒ । ऊ॒र्जे । द॒धा॒त॒न॒ ।  
म॒हे । रणा॑य । चक्ष॑से ॥

## भाष्यम्
हियस्मात् कारणात् आपः यायूयं मयोभुवः सुखस्य भावयित्र्यः स्थ भवथ तास्ता- दृश्योयूयं नोस्मान् ऊर्जे अन्नाय दधातन धत्त अन्नप्राप्तियोग्यानस्मान् कुरुत अन्नमस्मभ्यं दत्तेत्यर्थः । महे महते रणाय रमणीयाय चक्षसे दर्शनाय सम्यक् ज्ञानायच धत्त अस्मान् सम्यक् ज्ञानं प्रतियोग्यान् कुरुतेत्यर्थः ॥ १ ॥