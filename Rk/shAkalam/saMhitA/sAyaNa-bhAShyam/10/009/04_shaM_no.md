+++
title = "०४ शं नो"

+++
## अधिमन्त्रम्
आपः। त्रिशिरास्त्वाष्ट्रः सिन्धुद्वीपो वांबरीषः। गायत्री।

## मन्त्रः
शं नो॑ दे॒वीर॒भिष्ट॑य॒ आपो॑ भवन्तु पी॒तये॑ ।  
शं योर॒भि स्र॑वन्तु नः ॥

## पदपाठः
शम् । नः॒ । दे॒वीः । अ॒भिष्ट॑ये । आपः॑ । भ॒व॒न्तु॒ । पी॒तये॑ ।  
शम् । योः । अ॒भि । स्र॒व॒न्तु॒ । नः॒ ॥

## भाष्यम्
नोस्माकं पापापनोदद्वारेण शं सुखं भवन्तु देवीर्देव्यः आपः अभिष्टये अस्मद्यज्ञाय भ- वन्तु यज्ञाङ्गभावायच भवन्तुइत्यर्थः । पीतये पानायच भवन्तु । तथा शं उत्पन्नानां रोगाणां शमनं योः यावनं अनुत्पन्नानां पृथक्करणं च कुर्वन्तु । अपिच नोस्माकं अभि अप- रि स्रवन्तु शुध्यर्थं सिंचन्तु ॥ ४ ॥