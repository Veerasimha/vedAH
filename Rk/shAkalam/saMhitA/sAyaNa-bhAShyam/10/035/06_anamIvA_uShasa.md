+++
title = "०६ अनमीवा उषस"

+++
## अधिमन्त्रम्
विश्वेदेवाः। लुशो धानाकः। जगती।

## मन्त्रः
अ॒न॒मी॒वा उ॒षस॒ आ च॑रन्तु न॒ उद॒ग्नयो॑ जिहतां॒ ज्योति॑षा बृ॒हत् ।  
आयु॑क्षाताम॒श्विना॒ तूतु॑जिं॒ रथं॑ स्व॒स्त्य१॒॑ग्निं स॑मिधा॒नमी॑महे ॥

## पदपाठः
अ॒न॒मी॒वाः । उ॒षसः॑ । आ । च॒र॒न्तु॒ । नः॒ । उत् । अ॒ग्नयः॑ । जि॒ह॒ता॒म् । ज्योति॑षा । बृ॒हत् ।  
अयु॑क्षाताम् । अ॒श्विना॑ । तूतु॑जिम् । रथ॑म् । स्व॒स्ति । अ॒ग्निम् । स॒म्ऽइ॒धा॒नम् । ई॒म॒हे॒ ॥

## भाष्यम्
अनमीवारोगरहिताः उषसोनोस्मानाचरन्तु आगच्छन्तु बृहत् बृहता महता ज्योतिषा ते- जसा युक्ताअग्नयोप्युज्जिहतां उद्गच्छन्तु अश्विना अश्विनावपि तूतुजिं क्षिप्रगामिनं रथमायु- क्षातां अस्मान् प्रत्यागन्तुं रासभाभ्यां युङ्क्तां हरितआदित्यस्य रासभावश्विनोरिति । पाठात् । सिद्धमन्यत् ॥ ६ ॥