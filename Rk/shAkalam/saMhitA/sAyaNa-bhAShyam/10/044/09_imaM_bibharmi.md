+++
title = "०९ इमं बिभर्मि"

+++
## अधिमन्त्रम्
इन्द्रः। कृष्णः। जगती।

## मन्त्रः
इ॒मं बि॑भर्मि॒ सुकृ॑तं ते अङ्कु॒शं येना॑रु॒जासि॑ मघवञ्छफा॒रुजः॑ ।  
अ॒स्मिन्त्सु ते॒ सव॑ने अस्त्वो॒क्यं॑ सु॒त इ॒ष्टौ म॑घवन्बो॒ध्याभ॑गः ॥

## पदपाठः
इ॒मम् । बि॒भ॒र्मि॒ । सुऽकृ॑तम् । ते॒ । अ॒ङ्कु॒शम् । येन॑ । आ॒ऽरु॒जासि॑ । म॒घ॒ऽव॒न् । श॒फ॒ऽआ॒रुजः॑ ।  
अ॒स्मिन् । सु । ते॒ । सव॑ने । अ॒स्तु॒ । ओ॒क्य॑म् । सु॒ते । इ॒ष्टौ । म॒घ॒ऽव॒न् । बो॒धि॒ । आऽभ॑गः ॥

## भाष्यम्
हे मघवन् धनवन्निन्द्र ते तव सुकृतं संस्कृतं इमं अङ्कुशं बिभर्मि धारयामि अत्राङ्कुश- शब्देन प्रेरकत्वगुणयोगात् स्तुतिरुच्यते स्तुतिं धारयामीत्यर्थः । येन स्तुतिलक्षणङ्कुशेन स्वुतः सन् त्वं शफारुजः आभिमुख्येन परबलानां हन्तॄन् ऎरावतादीन् गजान् आरुजा- सि आभिमुख्येन रुजसि पीडयसीत्यर्थः । किंच ते तवास्मिन्नस्मदीयसवने सु सुष्ठु ओक्यं ओकोनिवासोस्तु भवतु । किंच हे मघवन् धनवन्निन्द्र आभगः आभजनीयस्त्वं सुते सुत सोमे इष्टौ यज्ञे बोधि अस्मदीयाः स्तुतीः बुध्यस्व ॥ ९ ॥