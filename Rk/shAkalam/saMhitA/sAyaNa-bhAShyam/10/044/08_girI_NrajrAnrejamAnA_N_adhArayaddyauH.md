+++
title = "०८ गिरीँरज्रान्रेजमानाँ अधारयद्द्यौः"

+++
## अधिमन्त्रम्
इन्द्रः। कृष्णः। जगती।

## मन्त्रः
गि॒रीँरज्रा॒न्रेज॑मानाँ अधारय॒द्द्यौः क्र॑न्दद॒न्तरि॑क्षाणि कोपयत् ।  
स॒मी॒ची॒ने धि॒षणे॒ वि ष्क॑भायति॒ वृष्णः॑ पी॒त्वा मद॑ उ॒क्थानि॑ शंसति ॥

## पदपाठः
गि॒रीन् । अज्रा॑न् । रेज॑मानान् । अ॒धा॒र॒य॒त् । द्यौः । क्र॒न्द॒त् । अ॒न्तरि॑क्षाणि । को॒प॒य॒त् ।  
स॒मी॒ची॒ने इति॑ स॒म्ऽई॒ची॒ने । धि॒षणे॒ इति॑ । वि । स्क॒भा॒य॒ति॒ । वृष्णः॑ । पी॒त्वा । मदे॑ । उ॒क्थानि॑ । शं॒स॒ति॒ ॥

## भाष्यम्
गिरीन् मेघान् अज्रान् गमनशीलान् रेजमानान् कंपयमानान् अधारयत् इन्द्रोधारित- वान् निश्चलान् कृतवानित्यर्थः । किंच द्यौर्द्युलोकः तन्निवासी वा जनः असुरराक्षसेभ्यो- भीतः सन् क्रन्दत् क्रन्दति इन्द्रमाह्वयत्यात्मनः परित्राणार्थम् । किंचेन्द्रः अन्तरिक्षाणि कोपयत् कोपयति सङ्क्षोभयतीत्यर्थः । किंचेन्द्रः समीचीने परस्परं सङ्गते धिषणे द्यावापृथिव्यौ वि- ष्कभायति अन्तरिक्षेण स्तभ्राति स्वंभयतीत्यर्थः । किंचेन्द्रः वृष्णः स्वोदरस्यासकृत् वर्षप्प शीलान् सोमान् पीत्वामदे सति उक्थानि पशस्यानि वचनानि शंसति प्रबवीति ॥ ८ ॥