+++
title = "१७ अवपतन्तीरवदन्दिव ओषधयस्परि"

+++
## अधिमन्त्रम्
ओषधीस्तुतिः। भिषगाथर्वः। अनुष्टुप्।

## मन्त्रः
अ॒व॒पत॑न्तीरवदन्दि॒व ओष॑धय॒स्परि॑ ।  
यं जी॒वम॒श्नवा॑महै॒ न स रि॑ष्याति॒ पूरु॑षः ॥

## पदपाठः
अ॒व॒ऽपत॑न्तीः । अ॒व॒द॒न् । दि॒वः । ओष॑धयः । परि॑ ।  
यम् । जी॒वम् । अ॒श्नवा॑महै । न । सः । रि॒ष्या॒ति॒ । पुरु॑षः ॥

## भाष्यम्
चिवो द्युलोकादवपतन्तीरवपतन्त्य ओषधय इत्थं पर्यवदन्। किमिति उच्यते। यं जीवं जीवन्तमश्नवामहै व्याप्नुमो न स पूरुषः पुरुषो रिष्याति। रिश्यति। विनश्यति॥१७॥