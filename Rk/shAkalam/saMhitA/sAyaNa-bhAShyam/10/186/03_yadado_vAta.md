+++
title = "०३ यददो वात"

+++
## अधिमन्त्रम्
वायुः। उलो वातायनः। गायत्री।

## मन्त्रः
यद॒दो वा॑त ते गृ॒हे॒३॒॑ऽमृत॑स्य नि॒धिर्हि॒तः ।  
ततो॑ नो देहि जी॒वसे॑ ॥

## पदपाठः
यत् । अ॒दः । वा॒त॒ । ते॒ । गृ॒हे । अ॒मृत॑स्य । नि॒ऽधिः । हि॒तः ।  
ततः॑ । नः॒ । दे॒हि॒ । जी॒वसे॑ ॥

## भाष्यम्
हे वात वायो ते तव गृहे स्थाने यददो योऽसावम्रुतस्यामरणस्य निधिर्निक्षेपो हितः स्थापितो वर्तते ततस्तस्मान्निधेराहृत्यामृतत्वम् जीवसे नोऽस्माकं जीवनाय देहि। प्रयच्छ॥३॥