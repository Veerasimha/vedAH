+++
title = "०१ पुनानो अक्रमीदभि"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
पु॒ना॒नो अ॑क्रमीद॒भि विश्वा॒ मृधो॒ विच॑र्षणिः ।  
शु॒म्भन्ति॒ विप्रं॑ धी॒तिभिः॑ ॥

## पदपाठः
पु॒ना॒नः । अ॒क्र॒मी॒त् । अ॒भि । विश्वाः॑ । मृधः॑ । विऽच॑र्षणिः ।  
शु॒म्भन्ति॑ । विप्र॑म् । धी॒तिऽभिः॑ ॥

## भाष्यम्
पुनानः पूयमानो विचर्षणिः द्रष्टा सोमः विश्वा सर्वान्मृधोहिंसकान् शत्रूनभ्यक्रमीत् अतिक्रान्तवान् तं विप्रं मेधाविनं धीतिभिः कर्मभिरभिष- वादिभिः स्तुतिभिर्वा शुंभन्ति दीपयन्त्यलङ्कुर्वन्ति ॥ १ ॥