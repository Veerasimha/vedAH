+++
title = "०३ नू नो"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
नू नो॑ र॒यिं म॒हामि॑न्दो॒ऽस्मभ्यं॑ सोम वि॒श्वतः॑ ।  
आ प॑वस्व सह॒स्रिण॑म् ॥

## पदपाठः
नु । नः॒ । र॒यिम् । म॒हाम् । इ॒न्दो॒ इति॑ । अ॒स्मभ्य॑म् । सो॒म॒ । वि॒श्वतः॑ ।  
आ । प॒व॒स्व॒ । स॒ह॒स्रिण॑म् ॥

## भाष्यम्
हे सोमाभिषुतस्त्वं हे इन्दो नोस्मभ्यं नु क्षिप्रं महां महान्तं सहस्रिणं असङ्ख्यातं रयिं धनं विश्वतः आपवस्व सर्वतः परिस्रव ॥ ३ ॥