+++
title = "०३ एष नृभिर्वि"

+++
## अधिमन्त्रम्
पवमानः सोमः। नृमेध। गायत्री।

## मन्त्रः
ए॒ष नृभि॒र्वि नी॑यते दि॒वो मू॒र्धा वृषा॑ सु॒तः ।  
सोमो॒ वने॑षु विश्व॒वित् ॥

## पदपाठः
ए॒षः । नृऽभिः॑ । वि । नी॒य॒ते॒ । दि॒वः । मू॒र्धा । वृषा॑ । सु॒तः ।  
सोमः॑ । वने॑षु । वि॒श्व॒ऽवित् ॥

## भाष्यम्
एषसोमो नृभिः कर्मनेतृभिः ऋत्वि ग्भिर्विनीयते विविधं नीयते । एष कीदृशः दिवोद्युलोकस्य मूर्धा शिरोवत्प्रधानभूतः वृषा अभिमतवर्षकः सुतोभिषुतः । कुत्र नीयते वनेषु वननीयेषु पात्रेषु वनसंभूतद्रुमविकारेषुवा पात्रेषु । विश्ववित् सर्वज्ञएषइति समन्वयः ॥ ३ ॥