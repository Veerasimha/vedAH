+++
title = "०४ एष गव्युरचिक्रदत्पवमानो"

+++
## अधिमन्त्रम्
पवमानः सोमः। नृमेध। गायत्री।

## मन्त्रः
ए॒ष ग॒व्युर॑चिक्रद॒त्पव॑मानो हिरण्य॒युः ।  
इन्दुः॑ सत्रा॒जिदस्तृ॑तः ॥

## पदपाठः
ए॒षः । ग॒व्युः । अ॒चि॒क्र॒द॒त् । पव॑मानः । हि॒र॒ण्य॒ऽयुः ।  
इन्दुः॑ । स॒त्रा॒ऽजित् । अस्तृ॑तः ॥

## भाष्यम्
एषसोमः पवमानः पूयमानः अचिक्रदत् शब्दङ्करोति । कथंभूतःसन् गव्युः अस्माकं गाइच्छन् हिरण्ययुः धनमिच्छन् इन्दुर्दीप्तःसन् सत्राजित् महतः शत्रोरसुरादेर्जेता अस्तृतः स्वयमन्यैरहिंस्यश्चसन् ॥ ४ ॥