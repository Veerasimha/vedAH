+++
title = "०३ स नो"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
स नो॒ ज्योतीं॑षि पूर्व्य॒ पव॑मान॒ वि रो॑चय ।  
क्रत्वे॒ दक्षा॑य नो हिनु ॥

## पदपाठः
सः । नः॒ । ज्योतीं॑षि । पू॒र्व्य॒ । पव॑मान । वि । रो॒च॒य॒ ।  
क्रत्वे॑ । दक्षा॑य । नः॒ । हि॒नु॒ ॥

## भाष्यम्
हे पूर्व्य पुराण पवमान सोम सत्वं नोस्माकं ज्योतींषि दिव्यानि स्थानानि विरोचय प्रकाशय । किंच क्रत्वे कर्मणे यागाय दक्षाय बलाय बलप्रदाय यागायवा नोस्मान् हिनु प्रेरय ॥ ३ ॥