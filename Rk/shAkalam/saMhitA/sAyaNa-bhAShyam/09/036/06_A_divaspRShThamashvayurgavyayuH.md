+++
title = "०६ आ दिवस्पृष्ठमश्वयुर्गव्ययुः"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
आ दि॒वस्पृ॒ष्ठम॑श्व॒युर्ग॑व्य॒युः सो॑म रोहसि ।  
वी॒र॒युः श॑वसस्पते ॥

## पदपाठः
आ । दि॒वः । पृ॒ष्ठम् । अ॒श्व॒ऽयुः । ग॒व्य॒ऽयुः । सो॒म॒ । रो॒ह॒सि॒ ।  
वी॒र॒ऽयुः । श॒व॒सः॒ । प॒ते॒ ॥

## भाष्यम्
हे सोम त्वं स्तोतॄणां अश्वयुरश्वमिच्छन् गच्ययुर्गाइच्छन् वीरयुः पुत्रानिच्छन् दिवः पृष्ठं द्युलोकमारोहसि आहुतिद्वारा हे शवसस्पते अन्नस्यपालक ॥ ६ ॥ससुतइति षळृचं त्रयोदशं सूक्तं रहूगणस्यार्षं गायत्रं सौम्यं अनुक्रमयतेच-ससुतोरहूगणइति । गतोविनियोगः ।