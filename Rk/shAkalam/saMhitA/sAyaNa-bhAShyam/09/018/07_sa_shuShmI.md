+++
title = "०७ स शुष्मी"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
स शु॒ष्मी क॒लशे॒ष्वा पु॑ना॒नो अ॑चिक्रदत् ।  
मदे॑षु सर्व॒धा अ॑सि ॥

## पदपाठः
सः । शु॒ष्मी । क॒लशे॑षु । आ । पु॒ना॒नः । अ॒चि॒क्र॒द॒त् ।  
मदे॑षु । स॒र्व॒ऽधाः । अ॒सि॒ ॥

## भाष्यम्
उक्तरीत्या महान् ससोमः शुष्मी बलवान् पुनानः पूयमानः सन् कलशेषु द्रोणकलशेषु आ अचिक्रदत् शब्दं करोति । अत्र सर्वत्र यथोचित- मुत्तरपादोनेयः ॥ ७ ॥यत्सोमेति सप्तर्चमेकोनविंशं सूक्तं ऋष्याद्याः पुर्ववत् । यत्सोमेत्यनुक्रान्तम् । गतोविनियोगः ।