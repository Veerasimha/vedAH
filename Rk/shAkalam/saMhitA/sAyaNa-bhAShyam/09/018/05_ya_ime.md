+++
title = "०५ य इमे"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
य इ॒मे रोद॑सी म॒ही सं मा॒तरे॑व॒ दोह॑ते ।  
मदे॑षु सर्व॒धा अ॑सि ॥

## पदपाठः
यः । इ॒मे इति॑ । रोद॑सी॒ इति॑ । म॒ही इति॑ । सम् । मा॒तरा॑ऽइव । दोह॑ते ।  
मदे॑षु । स॒र्व॒ऽधाः । अ॒सि॒ ॥

## भाष्यम्
यः सोमः इमे मही महत्यौ रोदसी द्यावापृथिव्यौ सं दोहते उभयोः सारं परिगऋह्ळातीत्यर्थः । मातरेव यथा द्वे मातरौ एकोवत्सोदोहते तद्वत् ॥ ५ ॥