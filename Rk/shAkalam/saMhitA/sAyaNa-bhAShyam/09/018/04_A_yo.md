+++
title = "०४ आ यो"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
आ यो विश्वा॑नि॒ वार्या॒ वसू॑नि॒ हस्त॑योर्द॒धे ।  
मदे॑षु सर्व॒धा अ॑सि ॥

## पदपाठः
आ । यः । विश्वा॑नि । वार्या॑ । वसू॑नि । हस्त॑योः । द॒धे ।  
मदे॑षु । स॒र्व॒ऽधाः । अ॒सि॒ ॥

## भाष्यम्
यः सोमो विश्वानि वार्या वरणीयानि वसूनि धनानि स्तोतुर्हस्तयोरादधे प्रयच्छतीत्यर्थः । मदेषु सर्वधाअभीति सशुष्मीत्युत्तरत्र संबन्धः ॥ ४ ॥