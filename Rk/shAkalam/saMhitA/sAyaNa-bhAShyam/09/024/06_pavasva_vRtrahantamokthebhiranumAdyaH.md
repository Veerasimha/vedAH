+++
title = "०६ पवस्व वृत्रहन्तमोक्थेभिरनुमाद्यः"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
पव॑स्व वृत्रहन्तमो॒क्थेभि॑रनु॒माद्यः॑ ।  
शुचिः॑ पाव॒को अद्भु॑तः ॥

## पदपाठः
पव॑स्व । वृ॒त्र॒ह॒न्ऽत॒म॒ । उ॒क्थेभिः॑ । अ॒नु॒ऽमाद्यः॑ ।  
शुचिः॑ । पा॒व॒कः । अद्भु॑तः ॥

## भाष्यम्
हे वृत्रहन्तम शत्रूणां अतिशयेन हन्तरिन्द्र त्वं पवस्व क्षर । कीदृशस्त्वं उक्थेभिः शस्त्रैः अनुमाद्यः स्तुत्यः शुचिः शुद्धः पावकः अन्यस्यशोधकः अद्भुतो महान् एवं महानुभावः पवस्व ॥ ६ ॥