+++
title = "११ सुष्वाणासो व्यद्रिभिश्चिताना"

+++
## अधिमन्त्रम्
पवमानः सोमः। मनुः सांवरणः। अनुष्टुप्।

## मन्त्रः
सु॒ष्वा॒णासो॒ व्यद्रि॑भि॒श्चिता॑ना॒ गोरधि॑ त्व॒चि ।  
इष॑म॒स्मभ्य॑म॒भितः॒ सम॑स्वरन्वसु॒विदः॑ ॥

## पदपाठः
सु॒स्वा॒णासः॑ । वि । अद्रि॑ऽभिः । चिता॑नाः । गोः । अधि॑ । त्व॒चि ।  
इष॑म् । अ॒स्मभ्य॑म् । अ॒भितः॑ । सम् । अ॒स्व॒र॒न् । व॒सु॒ऽविदः॑ ॥

## भाष्यम्
गोः अनडुहः अधित्वचि अधिषवणचर्मणि चितानाः ज्ञायमानाः अद्रिभिर्ग्रावभिः विविधं सुष्वाणासः सूयमानाः वसुविदोवसुनोलंभकाः एते सोमाः अस्मभ्यमिषमन्नमभि- तः समस्वरन् सम्यक् शब्दयन्ति प्रयच्छन्तीतियावत् ॥ ११ ॥