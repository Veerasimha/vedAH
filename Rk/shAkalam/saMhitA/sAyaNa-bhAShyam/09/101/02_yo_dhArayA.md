+++
title = "०२ यो धारया"

+++
## अधिमन्त्रम्
पवमानः सोमः। अन्धीगुः श्यावाश्विः। गायत्री।

## मन्त्रः
यो धार॑या पाव॒कया॑ परिप्र॒स्यन्द॑ते सु॒तः ।  
इन्दु॒रश्वो॒ न कृत्व्यः॑ ॥

## पदपाठः
यः । धार॑या । पा॒व॒कया॑ । प॒रि॒ऽप्र॒स्यन्द॑ते । सु॒तः ।  
इन्दुः॑ । अश्वः॑ । न । कृत्व्यः॑ ॥

## भाष्यम्
सुतोभिषुतः कृत्व्यः कृत्वीति कर्मनाम कर्मणि साधुर्यइन्दुः सोमः पावकया पापानां शोधकया धारया परिप्रस्यन्दते परितः प्रक्षरति । कथमिव अश्वोन अश्वोयथा वेगेन प्रग- च्छन्ति तद्वत् ॥ २ ॥