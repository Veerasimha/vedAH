+++
title = "०३ स मर्मृजान"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
स म॑र्मृजा॒न आ॒युभि॒रिभो॒ राजे॑व सुव्र॒तः ।  
श्ये॒नो न वंसु॑ षीदति ॥

## पदपाठः
सः । म॒र्मृ॒जा॒नः । आ॒युऽभिः॑ । इभः॑ । राजा॑ऽइव । सु॒ऽव्र॒तः ।  
श्ये॒नः । न । वंसु॑ । सी॒द॒ति॒ ॥

## भाष्यम्
सुव्रतः सुकर्मा ससोमः आयुभिर्मनुष्यैः ऋत्विग्भिर्मर्मृजानः शोध्यमानः इभोगतभयो रा- जेव यथा राजा । श्येनोन यथा च श्येनः तथा वंसूदकेषु वसतीवरीषु सीदति ॥ ३ ॥