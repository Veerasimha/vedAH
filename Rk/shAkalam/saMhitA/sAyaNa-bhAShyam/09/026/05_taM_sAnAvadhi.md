+++
title = "०५ तं सानावधि"

+++
## अधिमन्त्रम्
पवमानः सोमः। इध्मवाहो दार्ढच्युतः। गायत्री।

## मन्त्रः
तं साना॒वधि॑ जा॒मयो॒ हरिं॑ हिन्व॒न्त्यद्रि॑भिः ।  
ह॒र्य॒तं भूरि॑चक्षसम् ॥

## पदपाठः
तम् । सानौ॑ । अधि॑ । जा॒मयः॑ । हरि॑म् । हि॒न्व॒न्ति॒ । अद्रि॑ऽभिः ।  
ह॒र्य॒तम् । भूरि॑ऽचक्षसम् ॥

## भाष्यम्
तं सोमं हरिं हरितवर्णं सानावधि समुच्छ्रितेदेशे अधीति सप्तम्यर्थानुवादी जामयोङ्गुलयः हिन्वन्ति प्रेरयन्ति अधिषुण्वन्त्यद्रिभिर्ग्रावभिः । कीदृशं हर्यतं कमनीयं भूरिचक्षसं बहुद्रष्टारं ॥ ५ ॥