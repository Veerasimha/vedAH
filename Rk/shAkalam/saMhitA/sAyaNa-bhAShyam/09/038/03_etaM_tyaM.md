+++
title = "०३ एतं त्यं"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
ए॒तं त्यं ह॒रितो॒ दश॑ मर्मृ॒ज्यन्ते॑ अप॒स्युवः॑ ।  
याभि॒र्मदा॑य॒ शुम्भ॑ते ॥

## पदपाठः
ए॒तम् । त्यम् । ह॒रितः॑ । दश॑ । म॒र्मृ॒ज्यन्ते॑ । अ॒प॒स्युवः॑ ।  
याभिः॑ । मदा॑य । शुम्भ॑ते ॥

## भाष्यम्
एतं त्यं तं सोममध्वर्योर्दश हरितो हरणस्वभावा अङ्गुलयः अपस्युवः कर्मेच्छवः सत्योमर्मृज्यन्ते शोधयन्ति याभिरन्द्रस्य मदाय शुंभते दीप्यते शोध्यतइत्यर्थः तं एतमिति संबन्धः ॥ ३ ॥