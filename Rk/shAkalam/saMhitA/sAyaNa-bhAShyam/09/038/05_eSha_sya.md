+++
title = "०५ एष स्य"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
ए॒ष स्य मद्यो॒ रसोऽव॑ चष्टे दि॒वः शिशुः॑ ।  
य इन्दु॒र्वार॒मावि॑शत् ॥

## पदपाठः
ए॒षः । स्यः । मद्यः॑ । रसः॑ । अव॑ । च॒ष्टे॒ । दि॒वः । शिशुः॑ ।  
यः । इन्दुः॑ । वार॑म् । आ । अवि॑शत् ॥

## भाष्यम्
स्यः सएषः मद्योमदनिमित्तोरसोवचष्टे सर्वमवपश्यति दिवः शिशुः द्युपुत्रः । तत्रोत्पत्तेः पुत्रत्वमस्य । यइन्दुर्दीप्तः सोमो वारं दशापवित्रमाविश- दाविशति सएषइति ॥ ५ ॥