+++
title = "०१ अध्वर्यो अद्रिभिः"

+++
## अधिमन्त्रम्
पवमानः सोमः। उचथ्यः। गायत्री।

## मन्त्रः
अध्व॑र्यो॒ अद्रि॑भिः सु॒तं सोमं॑ प॒वित्र॒ आ सृ॑ज ।  
पु॒नी॒हीन्द्रा॑य॒ पात॑वे ॥

## पदपाठः
अध्व॑र्यो॒ इति॑ । अद्रि॑ऽभिः । सु॒तम् । सोम॑म् । प॒वित्रे॑ । आ । सृ॒ज॒ ।  
पु॒नी॒हि । इन्द्रा॑य । पात॑वे ॥

## भाष्यम्
हे अध्वर्यो अद्रिभिर्ग्रावभिः सुतमभिषुतं सोमं पवित्रे आसृज । एतदेव दर्शयति इन्द्रा- येन्द्रस्य पातवे पानाय पुनीहि पावय ॥ १ ॥