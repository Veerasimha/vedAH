+++
title = "१३ उपो षु"

+++
## अधिमन्त्रम्
पवमानः सोमः। अमहीयुः। गायत्री।

## मन्त्रः
उपो॒ षु जा॒तम॒प्तुरं॒ गोभि॑र्भ॒ङ्गं परि॑ष्कृतम् ।  
इन्दुं॑ दे॒वा अ॑यासिषुः ॥

## पदपाठः
उपो॒ इति॑ । सु । जा॒तम् । अ॒प्ऽतुर॑म् । गोभिः॑ । भ॒ङ्गम् । परि॑ऽकृतम् ।  
इन्दु॑म् । दे॒वाः । अ॒या॒सि॒षुः॒ ॥

## भाष्यम्
सुजातं सम्यक् प्रादुर्भूतं अप्तुरं वस्तीवरीभिः प्रेरितं भगं शत्रूणां भंजकं गोभिर्गोविकारैः पयोभिः परिष्कृतमलङ्कृतं संस्कृतमिन्दुं सोमं देवाइन्द्रादयः उपायासिषुरुपागच्छन्ति ॥ १३ ॥