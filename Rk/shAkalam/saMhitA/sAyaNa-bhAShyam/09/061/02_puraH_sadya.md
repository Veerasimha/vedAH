+++
title = "०२ पुरः सद्य"

+++
## अधिमन्त्रम्
पवमानः सोमः। अमहीयुः। गायत्री।

## मन्त्रः
पुरः॑ स॒द्य इ॒त्थाधि॑ये॒ दिवो॑दासाय॒ शम्ब॑रम् ।  
अध॒ त्यं तु॒र्वशं॒ यदु॑म् ॥

## पदपाठः
पुरः॑ । स॒द्यः । इ॒त्थाऽधि॑ये । दिवः॑ऽदासाय । शम्ब॑रम् ।  
अध॑ । त्यम् । तु॒र्वश॑म् । यदु॑म् ॥

## भाष्यम्
सद्य एकस्मिन्नेवाह्नि पुरः शत्रूणां पुराणि सोमरसोवाहन् इत्थाधिये सत्यकर्मणे दिवोदा- साय राज्ञे शंबरं शत्रुपुराणां स्वामिनमधाथ त्यं तं तुर्वशं तुर्वशनामकंराजानं दिवोदासशत्रुं यदुं यदुनामकंराजानं च वशमानयच्च । अत्रापि सोमरसं पीत्वा मत्तःसन् इन्द्रः सर्वमेतदकार्षी- दिति सोमरसेकर्तृत्वमुपचर्यते ॥ २ ॥