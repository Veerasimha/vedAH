+++
title = "१० सोमः पुनानो"

+++
## अधिमन्त्रम्
पवमानः सोमः। त्र्यरुणत्रसदस्यू। विराट्।

## मन्त्रः
सोमः॑ पुना॒नो अ॒व्यये॒ वारे॒ शिशु॒र्न क्रीळ॒न्पव॑मानो अक्षाः ।  
स॒हस्र॑धारः श॒तवा॑ज॒ इन्दुः॑ ॥

## पदपाठः
सोमः॑ । पु॒ना॒नः । अ॒व्यये॑ । वारे॑ । शिशुः॑ । न । क्रीळ॑न् । पव॑मानः । अ॒क्षा॒रिति॑ ।  
स॒हस्र॑ऽधारः । श॒तऽवा॑जः । इन्दुः॑ ॥

## भाष्यम्
पुनानः पूयमानः पवमानः पूतः सोमः अव्यये अविमये वारे वाले पवित्रे शिशुर्न शिशुरिव क्रीळन् इतस्ततः सङ्क्रीडमानः सन् अक्षाः क्षरति । कीदृशः सहस्रधारः बहुधा- रायुक्तः शतवाजोबहुबलः इन्दुर्दीप्तः ॥ १० ॥