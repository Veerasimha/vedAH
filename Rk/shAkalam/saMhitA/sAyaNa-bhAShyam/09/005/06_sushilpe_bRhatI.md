+++
title = "०६ सुशिल्पे बृहती"

+++
## अधिमन्त्रम्
उषासानक्ता। असितः काश्यपो देवलो वा। गायत्री।

## मन्त्रः
सु॒शि॒ल्पे बृ॑ह॒ती म॒ही पव॑मानो वृषण्यति ।  
नक्तो॒षासा॒ न द॑र्श॒ते ॥

## पदपाठः
सु॒शि॒ल्पे इति॑ सुऽशि॒ल्पे । बृ॒ह॒ती इति॑ । म॒ही इति॑ । पव॑मानः । वृ॒ष॒ण्य॒ति॒ ।  
नक्तो॒षसा॑ । न । द॒र्श॒ते इति॑ ॥

## भाष्यम्
शुशिल्पे सुरूपे बृहती परिवृढे मही महत्यौ न संप्रतिदर्शनीये नक्तोषासा नक्तोषसौ पवमानः सोमोवृषण्यति कामयते ॥ ६ ॥