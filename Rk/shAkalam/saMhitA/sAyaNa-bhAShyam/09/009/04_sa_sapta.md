+++
title = "०४ स सप्त"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
स स॒प्त धी॒तिभि॑र्हि॒तो न॒द्यो॑ अजिन्वद॒द्रुहः॑ ।  
या एक॒मक्षि॑ वावृ॒धुः ॥

## पदपाठः
सः । स॒प्त । धी॒तिऽभिः॑ । हि॒तः । न॒द्यः॑ । अ॒जि॒न्व॒त् । अ॒द्रुहः॑ ।  
याः । एक॑म् । अक्षि॑ । व॒वृ॒धुः ॥

## भाष्यम्
याः नद्योयमेकं मुख्यं सोमं अक्षि अक्षिणं ववृधुः वर्धयन्ति ससोमो धीतिभिरङ्गुलिभिः । रशना धीतय इत्यङ्गुलिनामसुपाठात् । हितो निहितः सन् अद्रुहो द्रोहवर्जिताः सप्त सप्तसङ्ख्याकानद्योनदीः अजिन्वत् प्रीणयति ॥ ४ ॥