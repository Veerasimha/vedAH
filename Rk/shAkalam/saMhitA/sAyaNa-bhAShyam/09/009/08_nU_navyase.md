+++
title = "०८ नू नव्यसे"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
नू नव्य॑से॒ नवी॑यसे सू॒क्ताय॑ साधया प॒थः ।  
प्र॒त्न॒वद्रो॑चया॒ रुचः॑ ॥

## पदपाठः
नु । नव्य॑से । नवी॑यसे । सु॒ऽउ॒क्ताय॑ । सा॒ध॒य॒ । प॒थः ।  
प्र॒त्न॒ऽवत् । रो॒च॒य॒ । रुचः॑ ॥

## भाष्यम्
हे सोम नव्यसे नव्याय नूतनाय नवीयसे स्तुत्याय अस्माकं सूक्ताय पथोमार्गान् नुक्षिप्रं साधय अभिगच्छ । अपिच प्रत्नवत् यथा पूर्वं रुचः स्वदीप्तीरोचय प्रकाशय ॥ ८ ॥