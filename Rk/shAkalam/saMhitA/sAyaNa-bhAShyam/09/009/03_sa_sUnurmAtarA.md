+++
title = "०३ स सूनुर्मातरा"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
स सू॒नुर्मा॒तरा॒ शुचि॑र्जा॒तो जा॒ते अ॑रोचयत् ।  
म॒हान्म॒ही ऋ॑ता॒वृधा॑ ॥

## पदपाठः
सः । सू॒नुः । मा॒तरा॑ । शुचिः॑ । जा॒तः । जा॒ते इति॑ । अ॒रो॒च॒य॒त् ।  
म॒हान् । म॒ही इति॑ । ऋ॒त॒ऽवृधा॑ ॥

## भाष्यम्
जातउत्पन्नः शुचिर्विशुद्धोमहान् हविरुत्तमः ससोमाख्याः सनुः पुत्रो मही महत्यौ ऋतावृधा यज्ञस्यवर्धयित्र्यौ जाते विश्वस्यजनयित्र्यौ मातरा आत्मनोमातरौ द्यावापृथिव्यावरोचयत् रोचयति दीपयति ॥ ३ ॥