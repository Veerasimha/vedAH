+++
title = "०३ आत्सोम इन्द्रियो"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
आत्सोम॑ इन्द्रि॒यो रसो॒ वज्रः॑ सहस्र॒सा भु॑वत् ।  
उ॒क्थं यद॑स्य॒ जाय॑ते ॥

## पदपाठः
आत् । सोमः॑ । इ॒न्द्रि॒यः । रसः॑ । वज्रः॑ । स॒ह॒स्र॒ऽसाः । भु॒व॒त् ।  
उ॒क्थम् । यत् । अ॒स्य॒ । जाय॑ते ॥

## भाष्यम्
यद्यदास्येन्द्रस्योक्थं शस्त्रं जायते प्रादुर्भवति तदा आदनन्तरमेवेन्द्रियः इन्द्रस्य प्रियकरोर सोबलवान् वज्रोवज्रसदृशःकेनाप्यहिंस्यः सोमः सहस्रसा अस्मभ्यं अपरिमितस्य धनस्य दाता भवति ॥ ३ ॥