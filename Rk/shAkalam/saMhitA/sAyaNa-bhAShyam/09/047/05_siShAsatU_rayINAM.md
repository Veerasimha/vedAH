+++
title = "०५ सिषासतू रयीणां"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
सि॒षा॒सतू॑ रयी॒णां वाजे॒ष्वर्व॑तामिव ।  
भरे॑षु जि॒ग्युषा॑मसि ॥

## पदपाठः
सि॒सा॒सतुः॑ । र॒यी॒णाम् । वाजे॑षु । अर्व॑ताम्ऽइव ।  
भरे॑षु । जि॒ग्युषा॑म् । अ॒सि॒ ॥

## भाष्यम्
हे सोम त्वं भरेषु सङ्ग्रामेषु जिग्युषां शत्रुं जयतां रयीणां धनानां सिषासतुः संभक्तुमिच्छुर सि भवसि शत्रून् जयद्भ्योधनानि प्रयच्छसि इत्यर्थः । तत्रदृष्टान्तः—वाजेषु सङ्ग्रामेष्वर्वतामिव अश्वानामिव यथा सङ्ग्रामं प्रविशद्भ्योश्वेभ्योघासं प्रयच्छन्ति तद्वदित्यर्थः ॥ ५ ॥तन्त्वेति पंचर्चं चतुर्विंशं सूक्तं ऋष्याद्याः पूर्ववत् । तन्त्वेत्यनुक्रान्तम् । गतोविनियोगः ।