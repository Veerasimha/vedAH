+++
title = "०५ स नो"

+++
## अधिमन्त्रम्
पवमानः सोमः। पर्वतनारदौ। उष्णिक्।

## मन्त्रः
स नो॑ हरीणां पत॒ इन्दो॑ दे॒वप्स॑रस्तमः ।  
सखे॑व॒ सख्ये॒ नर्यो॑ रु॒चे भ॑व ॥

## पदपाठः
सः । नः॒ । ह॒री॒णा॒म् । प॒ते॒ । इन्दो॒ इति॑ । दे॒वप्स॑रःऽतमः ।  
सखा॑ऽइव । सख्ये॑ । नर्यः॑ । रु॒चे । भ॒व॒ ॥

## भाष्यम्
हे हरीणां पते नः अस्मदीयानां हरितवर्णानां पशूनां स्वामिन् हे इन्दो सोम देव- प्सरस्तमः अतिशयेन दीप्तरूपोपेतः सत्वं नर्यः कर्मनेतृभ्यः ऋत्विग्भ्यः हितः सत्वं नो- स्माकं रुचे भव दीप्तिकरोभव । किमिव सखेव यथा सखासख्ये मित्राय दीप्तिकरोभवति तद्वत् ॥ ५ ॥