+++
title = "२८ प्र प्यायस्व"

+++
## अधिमन्त्रम्
पवमानः सोमः। पवित्रो वसिष्ठो वोभौ वा। गायत्री।

## मन्त्रः
प्र प्या॑यस्व॒ प्र स्य॑न्दस्व॒ सोम॒ विश्वे॑भिरं॒शुभिः॑ ।  
दे॒वेभ्य॑ उत्त॒मं ह॒विः ॥

## पदपाठः
प्र । प्या॒य॒स्व॒ । प्र । स्य॒न्द॒स्व॒ । सोम॑ । विश्वे॑भिः । अं॒शुऽभिः॑ ।  
दे॒वेभ्यः॑ । उ॒त्ऽत॒मम् । ह॒विः ॥

## भाष्यम्
हे सोम प्रप्यायस्व अस्मान् प्रकर्षेण वर्धय । यद्वा देवान् सोमेन वर्धय । किंच विश्वेभिरंशुभिः सर्वैस्त्वदीयैरंशुभिः देवेभ्योदेवार्थमुत्तमं प्रशस्ततमंहविः सोमरूपं प्रस्यन्दस्व कलशादीन् प्रति प्रस्रव प्रयच्छेति यावत् ॥ २८ ॥ अग्नीषोमप्रणयने उपप्रियमित्येषा । सूत्रितंच—उपप्रियंपनिप्नतमित्यर्धर्चआरमेदिति ।