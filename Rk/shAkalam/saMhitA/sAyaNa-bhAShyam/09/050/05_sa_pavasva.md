+++
title = "०५ स पवस्व"

+++
## अधिमन्त्रम्
पवमानः सोमः। उचथ्यः। गायत्री।

## मन्त्रः
स प॑वस्व मदिन्तम॒ गोभि॑रञ्जा॒नो अ॒क्तुभिः॑ ।  
इन्द॒विन्द्रा॑य पी॒तये॑ ॥

## पदपाठः
सः । प॒व॒स्व॒ । म॒दि॒न्ऽत॒म॒ । गोभिः॑ । अ॒ञ्जा॒नः । अ॒क्तुऽभिः॑ ।  
इन्दो॒ इति॑ । इन्द्रा॑य । पी॒तये॑ ॥

## भाष्यम्
हे मदिन्तम मादयितृतमेन्दो सोम उक्तुभिरंजनसाधनभूतैर्गोभिः गोविकारैः पयोभिरंजा नोज्यमानः संस्क्रियमाणः सत्वं इन्द्रायेन्द्रस्य पीतये पानाय पवस्व क्षर ॥ ५ ॥अध्वर्योइति पंचर्चं सप्तविंशंसूक्तं आङ्गिरसस्य उचथ्यस्यार्षं गायत्रं पवमानसोमदेवता कम् । तथाचानुक्रम्यते—अध्वर्योइति । गतः सूक्तविनियोगः ।