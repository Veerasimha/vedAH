+++
title = "०२ प्रसवे त"

+++
## अधिमन्त्रम्
पवमानः सोमः। उचथ्यः। गायत्री।

## मन्त्रः
प्र॒स॒वे त॒ उदी॑रते ति॒स्रो वाचो॑ मख॒स्युवः॑ ।  
यदव्य॒ एषि॒ सान॑वि ॥

## पदपाठः
प्र॒ऽस॒वे । ते॒ । उत् । ई॒र॒ते॒ । ति॒स्रः । वाचः॑ । म॒ख॒स्युवः॑ ।  
यत् । अव्ये॑ । एषि॑ । सान॑वि ॥

## भाष्यम्
हे सोम ते तव प्रसवेसति मखस्युवो यज्ञमिच्छवो यजमानस्य तिस्रोवाचः ऋग्यजुःसा- मात्मकानि त्रीणि वाक्यान्युदीरते उद्गच्छन्ति । कदेत्यतआह—यद्यदा सानवि व्युच्छ्रिते अव्ये अविमये पवित्रे एषि त्वं गच्छसि ॥ २ ॥