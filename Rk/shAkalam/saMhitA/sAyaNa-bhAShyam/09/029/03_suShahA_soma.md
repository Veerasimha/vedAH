+++
title = "०३ सुषहा सोम"

+++
## अधिमन्त्रम्
पवमानः सोमः। नृमेध। गायत्री।

## मन्त्रः
सु॒षहा॑ सोम॒ तानि॑ ते पुना॒नाय॑ प्रभूवसो ।  
वर्धा॑ समु॒द्रमु॒क्थ्य॑म् ॥

## पदपाठः
सु॒ऽसहा॑ । सो॒म॒ । तानि॑ । ते॒ । पु॒ना॒नाय॑ । प्र॒भु॒व॒सो॒ इति॑ प्रभुऽवसो ।  
वर्ध॑ । स॒मु॒द्रम् । उ॒क्थ्य॑म् ॥

## भाष्यम्
हे सोम प्रभुवसो प्रभूतधन पुनानाय पूयमानस्य ते तव तानि तेजांसि सुषहा शोभनानि भावुकानि । यस्मादेवं तस्मात् समुद्रं समुद्रसदृशं द्रोणकलशं उक्थ्यं स्तुत्यं तं वर्ध वर्धय प रसेन ॥ ३ ॥