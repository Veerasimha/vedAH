+++
title = "०२ एष पवित्रे"

+++
## अधिमन्त्रम्
पवमानः सोमः। प्रियमेध। गायत्री।

## मन्त्रः
ए॒ष प॒वित्रे॑ अक्षर॒त्सोमो॑ दे॒वेभ्यः॑ सु॒तः ।  
विश्वा॒ धामा॑न्यावि॒शन् ॥

## पदपाठः
ए॒षः । प॒वित्रे॑ । अ॒क्ष॒र॒त् । सोमः॑ । दे॒वेभ्यः॑ । सु॒तः ।  
विश्वा॑ । धामा॑नि । आ॒ऽवि॒शन् ॥

## भाष्यम्
एषसोमो देवेभ्यो देवार्थं सुतोभिषुतःसन् पवित्रेअक्षरत् स्रवति । विश्वा सर्वाणि धामानि देवशरीराणि आविशन् प्रविशन् प्रवेष्टुमित्यर्थः ॥ २ ॥