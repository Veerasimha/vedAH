+++
title = "०३ स वाजी"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
स वा॒जी रो॑च॒ना दि॒वः पव॑मानो॒ वि धा॑वति ।  
र॒क्षो॒हा वार॑म॒व्यय॑म् ॥

## पदपाठः
सः । वा॒जी । रो॒च॒ना । दि॒वः । पव॑मानः । वि । धा॒व॒ति॒ ।  
र॒क्षः॒ऽहा । वार॑म् । अ॒व्यय॑म् ॥

## भाष्यम्
सवाजी वेजनवानश्वस्थानीयोदिवः स्वर्गस्य रोचना रोचकः पवमानः पूयमानो विधावति । कीदृशः रक्षोहा रक्षोहन्ता अव्ययं वारं दशापवित्र- मतीत्य च धावति ॥ ३ ॥