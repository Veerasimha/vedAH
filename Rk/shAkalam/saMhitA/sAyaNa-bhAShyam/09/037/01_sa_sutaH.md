+++
title = "०१ स सुतः"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
स सु॒तः पी॒तये॒ वृषा॒ सोमः॑ प॒वित्रे॑ अर्षति ।  
वि॒घ्नन्रक्षां॑सि देव॒युः ॥

## पदपाठः
सः । सु॒तः । पी॒तये॑ । वृषा॑ । सोमः॑ । प॒वित्रे॑ । अ॒र्ष॒ति॒ ।  
वि॒ऽघ्नन् । रक्षां॑सि । दे॒व॒ऽयुः ॥

## भाष्यम्
सः सोमः पीतये इन्द्रादिपानाय सुतोभिषुतो वृषा वर्षणः सन् पवित्रे अर्षति गच्छति । किङ्कुर्वन् रक्षांसि विघ्नन् देवयुर्देवकामः सइत्यन्वयः ॥ १ ॥