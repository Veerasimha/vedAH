+++
title = "०२ स पवित्रे"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
स प॒वित्रे॑ विचक्ष॒णो हरि॑रर्षति धर्ण॒सिः ।  
अ॒भि योनिं॒ कनि॑क्रदत् ॥

## पदपाठः
सः । प॒वित्रे॑ । वि॒ऽच॒क्ष॒णः । हरिः॑ । अ॒र्ष॒ति॒ । ध॒र्ण॒सिः ।  
अ॒भि । योनि॑म् । कनि॑क्रदत् ॥

## भाष्यम्
ससोमो विचक्षणः पश्यतिकर्म एतत् सर्वस्यद्रष्टा हरिर्हरितवर्णः सोमो धर्णसिः सर्वस्य धारकः पवित्रे अर्षति गच्छति पश्चात् कनिक्रदत् शब्दङ्कुर्वन् योनिं स्थानं द्रोणकलशमभि गच्छति ॥ २ ॥