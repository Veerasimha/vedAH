+++
title = "०४ एते विश्वानि"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
ए॒ते विश्वा॑नि॒ वार्या॒ पव॑मानास आशत ।  
हि॒ता न सप्त॑यो॒ रथे॑ ॥

## पदपाठः
ए॒ते । विश्वा॑नि । वार्या॑ । पव॑मानासः । आ॒श॒त॒ ।  
हि॒ताः । न । सप्त॑यः । रथे॑ ॥

## भाष्यम्
एते सोमाः पवमानासः पूयमानाः विश्वानि वार्या वार्याणि वरणीयानि धनानि आशत व्याप्नुवन् । रथे हिताः स्थापितानसप्तयः सप्तयोश्वाइव ते यथा रथमभिमतं देशं प्राप्नुवन्ति तद्धद्धनमस्माकं प्रायच्छन्नित्यर्थः ॥ ४ ॥