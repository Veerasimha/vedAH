+++
title = "०४ यो जिनाति"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
यो जि॒नाति॒ न जीय॑ते॒ हन्ति॒ शत्रु॑म॒भीत्य॑ ।  
स प॑वस्व सहस्रजित् ॥

## पदपाठः
यः । जि॒नाति॑ । न । जीय॑ते । हन्ति॑ । शत्रु॑म् । अ॒भि॒ऽइत्य॑ ।  
सः । प॒व॒स्व॒ । स॒ह॒स्र॒ऽजि॒त् ॥

## भाष्यम्
हे सहस्रजित् सहस्रसङ्ख्यानां शत्रूणां जेतः सोम योभवान् जिनाति शत्रून् नजीयते स्वयंश- त्रुभिर्नजीयते नहन्यतइत्यर्थः । शत्रुभीत्य शत्रुं स्वयमभ्येत्य हन्ति नच स्वयं शत्रुभिरभिभूयते सत्वं पवस्व क्षर ॥ ४ ॥परिसोमइति चतुरृचं द्वात्रिंशं सूक्तं ऋष्याद्याः पूर्ववत् । परिसोमइत्यनुक्रान्तम् । उक्तोवि- नियोगः ।