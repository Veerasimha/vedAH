+++
title = "०१ आ नः"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
आ नः॑ पवस्व॒ धार॑या॒ पव॑मान र॒यिं पृ॒थुम् ।  
यया॒ ज्योति॑र्वि॒दासि॑ नः ॥

## पदपाठः
आ । नः॒ । प॒व॒स्व॒ । धार॑या । पव॑मान । र॒यिम् । पृ॒थुम् ।  
यया॑ । ज्योतिः॑ । वि॒दासि॑ । नः॒ ॥

## भाष्यम्
हे पवमानसोम त्वं धारया नोस्माकं आपवस्व सर्वतः क्षर । किं रयिं धनं पृथुं विस्तीर्णं यया धारया ज्योतिर्द्योतमानं यज्ञं स्वर्गवा विदासि लंभयसि नोस्माकं ॥ १ ॥