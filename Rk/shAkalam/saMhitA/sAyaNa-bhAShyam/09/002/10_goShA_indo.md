+++
title = "१० गोषा इन्दो"

+++
## अधिमन्त्रम्
पवमानः सोमः। मेधातिथिः। गायत्री।

## मन्त्रः
गो॒षा इ॑न्दो नृ॒षा अ॑स्यश्व॒सा वा॑ज॒सा उ॒त ।  
आ॒त्मा य॒ज्ञस्य॑ पू॒र्व्यः ॥

## पदपाठः
गो॒ऽसाः । इ॒न्दो॒ इति॑ । नृ॒ऽसाः । अ॒सि॒ । अ॒श्व॒ऽसाः । वा॒ज॒ऽसाः । उ॒त ।  
आ॒त्मा । य॒ज्ञस्य॑ । पू॒र्व्यः ॥

## भाष्यम्
हे इन्दो यज्ञस्य पूर्व्यः प्रत्नः आत्मा आत्मभूतस्त्वं गोषाः अस्मभ्यं गवां दातासि भवसि । नृषाः पुत्राणां दाताचासि । अश्वसाः अश्वानां दाताचासि । उतापिच वाजसाः अन्नानां दाताचासि ॥ १० ॥