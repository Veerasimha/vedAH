+++
title = "०९ अस्मभ्यमिन्दविन्द्रयुर्मध्वः पवस्व"

+++
## अधिमन्त्रम्
पवमानः सोमः। मेधातिथिः। गायत्री।

## मन्त्रः
अ॒स्मभ्य॑मिन्दविन्द्र॒युर्मध्वः॑ पवस्व॒ धार॑या ।  
प॒र्जन्यो॑ वृष्टि॒माँ इ॑व ॥

## पदपाठः
अ॒स्मभ्य॑म् । इ॒न्दो॒ इति॑ । इ॒न्द्र॒ऽयुः । मध्वः॑ । प॒व॒स्व॒ । धार॑या ।  
प॒र्जन्यः॑ । वृ॒ष्टि॒मान्ऽइ॑व ॥

## भाष्यम्
हे इन्दो सोम इन्द्रयुः इन्द्रकामस्त्वं मध्वोमदकरस्यामृतस्य धारया पर्जन्योवृष्टिमान् इवयथा वर्षवान् पर्जन्योमेघः तथास्मभ्यं मेधातिथिभ्यः पवस्व क्षर ॥ ९ ॥