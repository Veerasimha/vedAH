+++
title = "०६ अचिक्रदद्वृषा हरिर्महान्मित्रो"

+++
## अधिमन्त्रम्
पवमानः सोमः। मेधातिथिः। गायत्री।

## मन्त्रः
अचि॑क्रद॒द्वृषा॒ हरि॑र्म॒हान्मि॒त्रो न द॑र्श॒तः ।  
सं सूर्ये॑ण रोचते ॥

## पदपाठः
अचि॑क्रदत् । वृषा॑ । हरिः॑ । म॒हान् । मि॒त्रः । न । द॒र्श॒तः ।  
सम् । सूर्ये॑ण । रो॒च॒ते॒ ॥

## भाष्यम्
वृषा कामानां वर्षको हरिर्हरितवर्णो महान् सर्वोत्तमो मित्रोन यथासखा तद्वत् दर्शतो दर्शनीयो योयंसोमः अचिक्रदत् शब्दङ्करोति सोयंसोमः सूर्येणसह संरोचते दिवि प्रकाशते ॥ ६ ॥