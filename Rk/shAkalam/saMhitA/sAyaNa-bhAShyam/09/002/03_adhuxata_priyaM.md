+++
title = "०३ अधुक्षत प्रियं"

+++
## अधिमन्त्रम्
पवमानः सोमः। मेधातिथिः। गायत्री।

## मन्त्रः
अधु॑क्षत प्रि॒यं मधु॒ धारा॑ सु॒तस्य॑ वे॒धसः॑ ।  
अ॒पो व॑सिष्ट सु॒क्रतुः॑ ॥

## पदपाठः
अधु॑क्षत । प्रि॒यम् । मधु॑ । धारा॑ । सु॒तस्य॑ । वे॒धसः॑ ।  
अ॒पः । व॒सि॒ष्ट॒ । सु॒ऽक्रतुः॑ ॥

## भाष्यम्
सुतस्याभिषुतस्य वेधसोभिलषितस्य विधातुर्यस्य सोमस्य धारा प्रियं प्रीतिकरं मधु अमृतं अधुक्षत दुग्धे सुक्रतुः शोभनकर्मा सोमः अपोव- सतीवरीर्वसिष्ट आच्छादयति ॥ ३ ॥