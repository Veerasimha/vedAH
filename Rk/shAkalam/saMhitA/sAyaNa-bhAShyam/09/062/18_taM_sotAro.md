+++
title = "१८ तं सोतारो"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
तं सो॑तारो धन॒स्पृत॑मा॒शुं वाजा॑य॒ यात॑वे ।  
हरिं॑ हिनोत वा॒जिन॑म् ॥

## पदपाठः
तम् । सो॒ता॒रः॒ । ध॒न॒ऽस्पृत॑म् । आ॒शुम् । वाजा॑य । यात॑वे ।  
हरि॑म् । हि॒नो॒त॒ । वा॒जिन॑म् ॥

## भाष्यम्
हे सोतारोभिषवकर्तार ऋत्विजः धनस्पृतं धनानां स्प्रष्टारं वाजिनं बलिनं आशुं वेगवन्तं सोमात्मकं हरिमश्वं वाजाय यज्ञाख्यं सङ्ग्रामं यातवे गतुं हिनोत प्रेरयत । यथा योद्धारोयुद्धं गन्तुं बलिनं वेगवन्तमश्वं प्रेरयन्ति तद्वत् यज्ञमभीगन्तुं बलवन्तं सोमं प्रेरयतेति भावः ॥ १८ ॥