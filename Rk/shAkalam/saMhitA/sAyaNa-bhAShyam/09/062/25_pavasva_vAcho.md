+++
title = "२५ पवस्व वाचो"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
पव॑स्व वा॒चो अ॑ग्रि॒यः सोम॑ चि॒त्राभि॑रू॒तिभिः॑ ।  
अ॒भि विश्वा॑नि॒ काव्या॑ ॥

## पदपाठः
पव॑स्व । वा॒चः । अ॒ग्रि॒यः । सोम॑ । चि॒त्राभिः॑ । ऊ॒तिऽभिः॑ ।  
अ॒भि । विश्वा॑नि । काव्या॑ ॥

## भाष्यम्
हे सोमाग्रियोमुख्यस्त्वं चित्राभिः पूजनीयैरूतिभीरक्षणैः सह वाचोस्मदीयाःस्तुतीः अभिपवस्व । एतदेव दर्शयति – विश्वानि सर्वाणि काव्या काव्यानि स्तुत्यात्मकानि वाक्यान्य भि पवस्वेति ॥ २५ ॥