+++
title = "२१ आ नः"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
आ नः॒ सोमं॑ प॒वित्र॒ आ सृ॒जता॒ मधु॑मत्तमम् ।  
दे॒वेभ्यो॑ देव॒श्रुत्त॑मम् ॥

## पदपाठः
आ । नः॒ । सोम॑म् । प॒वित्रे॑ । आ । सृ॒जत॑ । मधु॑मत्ऽतमम् ।  
दे॒वेभ्यः॑ । दे॒व॒श्रुत्ऽत॑मम् ॥

## भाष्यम्
हे ऋत्विजो नोस्माकं देवश्रुत्तममत्यन्तं देवैः श्रूयमाणं मधुमत्तमं अतिशयेन मधुमन्तं सोमन्देवेभ्य इन्द्राधर्थं पवित्रे दशापवित्रे आसृजत साधयत ॥ २१ ॥