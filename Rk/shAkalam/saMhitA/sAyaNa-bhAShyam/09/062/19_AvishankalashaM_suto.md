+++
title = "१९ आविशन्कलशं सुतो"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
आ॒वि॒शन्क॒लशं॑ सु॒तो विश्वा॒ अर्ष॑न्न॒भि श्रियः॑ ।  
शूरो॒ न गोषु॑ तिष्ठति ॥

## पदपाठः
आ॒ऽवि॒शन् । क॒लश॑म् । सु॒तः । विश्वा॑ । अर्ष॑न् । अ॒भि । श्रियः॑ ।  
शूरः॑ । न । गोषु॑ । ति॒ष्ठ॒ति॒ ॥

## भाष्यम्
सुतोभिषुतः सोमः कलशं द्रोण्माविशन् विश्वाः सर्वाः श्रियः संपदोभ्यर्षन् अस्मानभिगम- यन् गोषु शत्रूणां पशुषु शूरोन यथाशूरो निःशङ्कस्तिष्ठति तद्वद्यज्ञेषु निःशङ्कस्तिष्ठति ॥ १९ ॥