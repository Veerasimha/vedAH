+++
title = "२८ प्र ते"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
प्र ते॑ दि॒वो न वृ॒ष्टयो॒ धारा॑ यन्त्यस॒श्चतः॑ ।  
अ॒भि शु॒क्रामु॑प॒स्तिर॑म् ॥

## पदपाठः
प्र । ते॒ । दि॒वः । न । वृ॒ष्टयः॑ । धाराः॑ । य॒न्ति॒ । अ॒स॒श्चतः॑ ।  
अ॒भि । शु॒क्राम् । उ॒प॒ऽस्तिर॑म् ॥

## भाष्यम्
हे सोम ते तव असश्चतोसङ्गाधारा दिवोन्तरिक्षाद्वृष्टयोन वर्षाणीव शुक्रां शुक्लवर्णां सुक्लवर्णैरविलोमनिर्मितमुपस्तिर मुपस्तीर्यमाणं पवितमभि प्रति प्रयन्ति ॥ २८ ॥