+++
title = "०२ विघ्नन्तो दुरिता"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
वि॒घ्नन्तो॑ दुरि॒ता पु॒रु सु॒गा तो॒काय॑ वा॒जिनः॑ ।  
तना॑ कृ॒ण्वन्तो॒ अर्व॑ते ॥

## पदपाठः
वि॒ऽघ्नन्तः॑ । दुः॒ऽइ॒ता । पु॒रु । सु॒ऽगा । तो॒काय॑ । वा॒जिनः॑ ।  
तना॑ । कृ॒ण्वन्तः॑ । अर्व॑ते ॥

## भाष्यम्
वाजिनो बलवन्तः सोमाः पुरु बहूनि दुरिता दुरितानि विघ्नन्तो विशेषेण नाशयन्तः तो- कायास्माकं पुत्रायार्वतेश्वाय च सुगा सुखानि तना धनानि च कृण्वन्तः कुर्वन्तः तिरः पवित्रं सज्यन्त इति संबन्धः ॥ २ ॥