+++
title = "११ एष वृषा"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
ए॒ष वृषा॒ वृष॑व्रतः॒ पव॑मानो अशस्ति॒हा ।  
कर॒द्वसू॑नि दा॒शुषे॑ ॥

## पदपाठः
ए॒षः । वृषा॑ । वृष॑ऽव्रतः । पव॑मानः । अ॒श॒स्ति॒ऽहा ।  
कर॑त् । वसू॑नि । दा॒शुषे॑ ॥

## भाष्यम्
वृषा कामानां सेक्ता वृषव्रतो वृषकर्मा अशास्तिहा राक्षसानां हन्ता पवमान एषसोमो दाशुषे हविषां दात्रे यजमानाय वसूनि धनानि करत् करोति प्रयच्छतीत्यर्थः ॥ ११ ॥