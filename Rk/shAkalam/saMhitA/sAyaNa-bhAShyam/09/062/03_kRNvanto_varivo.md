+++
title = "०३ कृण्वन्तो वरिवो"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
कृ॒ण्वन्तो॒ वरि॑वो॒ गवे॒ऽभ्य॑र्षन्ति सुष्टु॒तिम् ।  
इळा॑म॒स्मभ्यं॑ सं॒यत॑म् ॥

## पदपाठः
कृ॒ण्वन्तः॑ । वरि॑वः । गवे॑ । अ॒भि । अ॒र्ष॒न्ति॒ । सु॒ऽस्तु॒तिम् ।  
इळा॑म् । अ॒स्मभ्य॑म् । स॒म्ऽयत॑म् ॥

## भाष्यम्
अस्माकं गवेस्मभ्यंच संयतं यदास्मान् संयच्छति तद्वरिवोधनमिळामन्नं च कृण्वन्तः कुर्वन्तः सोमाः सुष्टुतिमस्मदीयां शोभनां स्तुतिमभ्यर्षन्त्याभिमुख्येन गच्छन्ति ॥ ३ ॥