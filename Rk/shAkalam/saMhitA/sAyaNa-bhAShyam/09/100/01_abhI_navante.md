+++
title = "०१ अभी नवन्ते"

+++
## अधिमन्त्रम्
पवमानः सोमः। रेभसूनू काश्यपौ। अनुष्टुप्।

## मन्त्रः
अ॒भी न॑वन्ते अ॒द्रुहः॑ प्रि॒यमिन्द्र॑स्य॒ काम्य॑म् ।  
व॒त्सं न पूर्व॒ आयु॑नि जा॒तं रि॑हन्ति मा॒तरः॑ ॥

## पदपाठः
अ॒भि । न॒व॒न्ते॒ । अ॒द्रुहः॑ । प्रि॒यम् । इन्द्र॑स्य । काम्य॑म् ।  
व॒त्सम् । न । पूर्वे॑ । आयु॑नि । जा॒तम् । रि॒ह॒न्ति॒ । मा॒तरः॑ ॥

## भाष्यम्
यथा मातरोगावः पूर्वे प्रथमे आयुनि वयसि जातंवत्सं रिहन्तिलिहन्ति तथा अद्रुहः अद्रोहाः वसतीवर्याख्याः आपः इन्द्रस्यप्रियं काम्यं सर्वैःकाम्यमानं सोममभिनवन्ते अभिग- च्छन्ति ॥ १ ॥