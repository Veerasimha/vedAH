+++
title = "०८ जुष्ट इन्द्राय"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
जुष्ट॒ इन्द्रा॑य मत्स॒रः पव॑मान॒ कनि॑क्रदत् ।  
विश्वा॒ अप॒ द्विषो॑ जहि ॥

## पदपाठः
जुष्टः॑ । इन्द्रा॑य । म॒त्स॒रः । पव॑मान । कनि॑क्रदत् ।  
विश्वाः॑ । अप॑ । द्विषः॑ । ज॒हि॒ ॥

## भाष्यम्
इन्द्राय जुष्टः पर्याप्तोमत्सरः सोमोभवतीतिशेषः । मत्सरः सोमोमन्दतेस्तृप्तिकर्मणइति निरुक्तम् । हे पवमान त्वं कनिक्रदत् शब्दयन् विश्वाद्विषः सर्वानस्माकं द्वेष्टृनपजहि ॥ ८ ॥