+++
title = "०९ अपघ्नन्तो अराव्णः"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
अ॒प॒घ्नन्तो॒ अरा॑व्णः॒ पव॑मानाः स्व॒र्दृशः॑ ।  
योना॑वृ॒तस्य॑ सीदत ॥

## पदपाठः
अ॒प॒ऽघ्नन्तः॑ । अरा॑व्णः । पव॑मानाः । स्वः॒ऽदृशः॑ ।  
योनौ॑ । ऋ॒तस्य॑ । सी॒द॒त॒ ॥

## भाष्यम्
हे पवमानाः अराव्णः अदानान् अयजमानान् अपघ्नन्तोहिंसन्तः स्वर्दृशः सर्वत्रद्रष्टारश्च यूयं ऋतस्ययोनौ यज्ञस्यस्थाने सीदत । अथवा सोमपानार्थं उक्तलक्षणादेवा ऋतस्ययोनौ सीदतेति योज्यम् ॥ ९ ॥परिप्रेत्यष्टर्चं चतुर्दशं सूक्तं ऋष्यादिपुर्ववत् । परिप्राष्टावित्यनुक्रान्तम् । गतोविनियोगः ।