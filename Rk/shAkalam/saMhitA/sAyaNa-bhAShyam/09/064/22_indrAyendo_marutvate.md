+++
title = "२२ इन्द्रायेन्दो मरुत्वते"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
इन्द्रा॑येन्दो म॒रुत्व॑ते॒ पव॑स्व॒ मधु॑मत्तमः ।  
ऋ॒तस्य॒ योनि॑मा॒सद॑म् ॥

## पदपाठः
इन्द्रा॑य । इ॒न्दो॒ इति॑ । म॒रुत्व॑ते । पव॑स्व । मधु॑मत्ऽतमः ।  
ऋ॒तस्य॑ । योनि॑म् । आ॒ऽसद॑म् ॥

## भाष्यम्
हे इन्दो सोम मधुमत्तमोतिशयेन मधुमान् त्वं ऋतस्य यज्ञस्य योनिं स्थानमासदमुपवेष्टुं मरुत्वते इन्द्रायेद्रार्थं पवस्व क्षर ॥ २२ ॥