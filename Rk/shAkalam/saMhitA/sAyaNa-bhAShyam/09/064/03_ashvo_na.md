+++
title = "०३ अश्वो न"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
अश्वो॒ न च॑क्रदो॒ वृषा॒ सं गा इ॑न्दो॒ समर्व॑तः ।  
वि नो॑ रा॒ये दुरो॑ वृधि ॥

## पदपाठः
अश्वः॑ । न । च॒क्र॒दः॒ । वृषा॑ । सम् । गाः । इ॒न्दो॒ इति॑ । सम् । अर्व॑तः ।  
वि । नः॒ । रा॒ये । दुरः॑ । वृ॒धि॒ ॥

## भाष्यम्
हे इन्दो सोम वृषा त्वं अश्वोनाश्वइव संचक्रदः सङ्क्रन्दसे । अपिच गाः पशूनर्वतोश्वां- श्चास्मभ्यं संप्रयच्छसीतिशेषः । किंच नोस्माकं राये धनाय दुरोद्वाराणि विवृधि विवृ- तानि कुरु ॥ ३ ॥