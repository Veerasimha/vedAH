+++
title = "०५ शुम्भमाना ऋतायुभिर्मृज्यमाना"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
शु॒म्भमा॑ना ऋता॒युभि॑र्मृ॒ज्यमा॑ना॒ गभ॑स्त्योः ।  
पव॑न्ते॒ वारे॑ अ॒व्यये॑ ॥

## पदपाठः
शु॒म्भमा॑नाः । ऋ॒त॒युऽभिः॑ । मृ॒ज्यमा॑नाः । गभ॑स्त्योः ।  
पव॑न्ते । वारे॑ । अ॒व्यये॑ ॥

## भाष्यम्
ऋतायुभिर्यज्ञकामैः शुंभमानाः अलङ्क्रियमाणा गभस्त्योः गभस्तिभ्यां बाहुभ्याम् । गभ- स्ती बाहू इति बाहुनामसुपाठात् । मृज्यमानाः शोध्यमानाः सोमाः अव्यये अविमये वारे वाले पवित्रे पवन्ते क्षरन्ति ॥ ५ ॥