+++
title = "२० आ यद्योनिं"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
आ यद्योनिं॑ हिर॒ण्यय॑मा॒शुरृ॒तस्य॒ सीद॑ति ।  
जहा॒त्यप्र॑चेतसः ॥

## पदपाठः
आ । यत् । योनि॑म् । हि॒र॒ण्यय॑म् । आ॒शुः । ऋ॒तस्य॑ । सीद॑ति ।  
जहा॑ति । अप्र॑ऽचेतसः ॥

## भाष्यम्
यद्यदाशुर्वेगवान् सोम ऋतस्य यज्ञस्य हिरण्ययं हिरण्मयं योनिं स्थानं हिरण्यपाणिर- भिषुणोतीत्युक्तमासीदति । तदानीमप्रचेतसो जहाति विसृजति अस्तोतॄणां यज्ञं नाभिगच्छ- ति । किन्तु स्तोतॄणामेव यज्ञमभिगच्छतीत्यर्थः ॥ २० ॥