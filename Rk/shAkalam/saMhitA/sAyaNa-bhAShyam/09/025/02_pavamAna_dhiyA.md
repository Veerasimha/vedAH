+++
title = "०२ पवमान धिया"

+++
## अधिमन्त्रम्
पवमानः सोमः। दृळ्हच्युत आगस्त्यः। गायत्री।

## मन्त्रः
पव॑मान धि॒या हि॒तो॒३॒॑ऽभि योनिं॒ कनि॑क्रदत् ।  
धर्म॑णा वा॒युमा वि॑श ॥

## पदपाठः
पव॑मान । धि॒या । हि॒तः । अ॒भि । योनि॑म् । कनि॑क्रदत् ।  
धर्म॑णा । वा॒युम् । आ । वि॒श॒ ॥

## भाष्यम्
हे पवमान सोम धिया कर्मणा अस्मद्व्यापारेण अङ्गुल्यावा हितोधृतःसन् कनिक्रदत् शब्दङ्कुर्वन् योनिं स्थानं ग्रहं वा अभिविशेतिशेषः । तदेवाह धर्मणा कर्मणा वायुं वायुसंबन्धिनं पात्रमित्यर्थः । तदाविश प्रविश ॥ २ ॥