+++
title = "०४ विश्वा रूपाण्याविशन्पुनानो"

+++
## अधिमन्त्रम्
पवमानः सोमः। दृळ्हच्युत आगस्त्यः। गायत्री।

## मन्त्रः
विश्वा॑ रू॒पाण्या॑वि॒शन्पु॑ना॒नो या॑ति हर्य॒तः ।  
यत्रा॒मृता॑स॒ आस॑ते ॥

## पदपाठः
विश्वा॑ । रू॒पाणि॑ । आ॒ऽवि॒शन् । पु॒ना॒नः । या॒ति॒ । ह॒र्य॒तः ।  
यत्र॑ । अ॒मृता॑सः । आस॑ते ॥

## भाष्यम्
विश्वा सर्वाणि रूपाणि आविशन् पुनानः पूयमानोहर्यतः कमनीयः हर्यगतिकान्त्योः । ईदृशोयाति गच्छति यत्रामृतासः अमृतादेवा आसते विष्ठन्ति तं देशं याति ॥ ४ ॥