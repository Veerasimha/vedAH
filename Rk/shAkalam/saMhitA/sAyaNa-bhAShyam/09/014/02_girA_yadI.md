+++
title = "०२ गिरा यदी"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
गि॒रा यदी॒ सब॑न्धवः॒ पञ्च॒ व्राता॑ अप॒स्यवः॑ ।  
प॒रि॒ष्कृ॒ण्वन्ति॑ धर्ण॒सिम् ॥

## पदपाठः
गि॒रा । यदि॑ । सऽब॑न्धवः । पञ्च॑ । व्राताः॑ । अ॒प॒स्यवः॑ ।  
प॒रि॒ऽकृ॒ण्वन्ति॑ । ध॒र्ण॒सिम् ॥

## भाष्यम्
सबन्धवः समानबन्धनाः पंचव्राताः पंचजनाः अपस्यवः कर्मेच्छवोयद्यदाईमेनं धर्णसिं धारकं सोमं गिरा स्तुत्या परिष्कृण्वन्ति अलङ्कुर्वन्ति अस्योत्तरत्रान्वयः ॥ २ ॥