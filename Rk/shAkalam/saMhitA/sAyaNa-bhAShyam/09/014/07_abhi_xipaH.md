+++
title = "०७ अभि क्षिपः"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
अ॒भि क्षिपः॒ सम॑ग्मत म॒र्जय॑न्तीरि॒षस्पति॑म् ।  
पृ॒ष्ठा गृ॑भ्णत वा॒जिनः॑ ॥

## पदपाठः
अ॒भि । क्षिपः॑ । सम् । अ॒ग्म॒त॒ । म॒र्जय॑न्तीः । इ॒षः । पति॑म् ।  
पृ॒ष्ठा । गृ॒भ्ण॒त॒ । वा॒जिनः॑ ॥

## भाष्यम्
क्षिपागुलयो मर्जयन्तीः अभिमृशन्त्यः इषस्पतिं अन्नानां स्वामिनं सोमं अभि समग्मत अभिसङ्गच्छन्ते सङ्गत्यच वाजिनोबलवतः सोमस्य पृष्ठा पृष्ठानि गृभ्णत गृह्णन्ति अभिपवाङ्गुभ्णयः ॥ ७ ॥