+++
title = "०१ उपास्मै गायता"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
उपा॑स्मै गायता नरः॒ पव॑माना॒येन्द॑वे ।  
अ॒भि दे॒वाँ इय॑क्षते ॥

## पदपाठः
उप॑ । अ॒स्मै॒ । गा॒य॒त॒ । न॒रः॒ । पव॑मानाय । इन्द॑वे ।  
अ॒भि । दे॒वान् । इय॑क्षते ॥

## भाष्यम्
हे नरोनेतारो यज्ञस्य देवानिन्द्रादीन् अभीयक्षते आभिमुख्येन यष्टुमिच्छति पवमानाय क्षरते अस्माअभिषूयमाणायेन्दवे सोमाय उपगायत उपगानं कुरुत ॥ १ ॥