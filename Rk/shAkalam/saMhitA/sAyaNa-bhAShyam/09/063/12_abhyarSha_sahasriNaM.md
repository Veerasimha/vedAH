+++
title = "१२ अभ्यर्ष सहस्रिणं"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
अ॒भ्य॑र्ष सह॒स्रिणं॑ र॒यिं गोम॑न्तम॒श्विन॑म् ।  
अ॒भि वाज॑मु॒त श्रवः॑ ॥

## पदपाठः
अ॒भि । अ॒र्ष॒ । स॒ह॒स्रिण॑म् । र॒यिम् । गोऽम॑न्तम् । अ॒श्विन॑म् ।  
अ॒भि । वाज॑म् । उ॒त । श्रवः॑ ॥

## भाष्यम्
हे सोम त्वं सहस्रिणं बहुसङ्ख्याकं गोमन्तं गोभिर्युक्तमश्विनं अश्ववन्तं रयिं धनमभ्य- र्षास्मानभिगमय । उतापिच वाजं बलं श्रवोन्नं चास्मानभिगमय ॥ १२ ॥