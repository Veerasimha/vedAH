+++
title = "२० कविं मृजन्ति"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
क॒विं मृ॑जन्ति॒ मर्ज्यं॑ धी॒भिर्विप्रा॑ अव॒स्यवः॑ ।  
वृषा॒ कनि॑क्रदर्षति ॥

## पदपाठः
क॒विम् । मृ॒ज॒न्ति॒ । मर्ज्य॑म् । धी॒भिः । विप्राः॑ । अ॒व॒स्यवः॑ ।  
वृषा॑ । कनि॑क्रत् । अ॒र्ष॒ति॒ ॥

## भाष्यम्
अवस्यवो रक्षणकामा विप्रामेधाविनऋत्विजः धीभिरङ्गुलीभिर्मर्ज्यं मर्जनीयं कविं क्रान्न्तकर्माणं यं सोमं मृजन्ति मर्जयन्ति सोयं वृषा सेचकः सोमः कनिक्रदत् शब्दङ्कुर्वन् अर्षति धारया क्षरति ॥ २० ॥