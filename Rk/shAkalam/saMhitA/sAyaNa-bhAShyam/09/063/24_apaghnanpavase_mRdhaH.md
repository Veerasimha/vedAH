+++
title = "२४ अपघ्नन्पवसे मृधः"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
अ॒प॒घ्नन्प॑वसे॒ मृधः॑ क्रतु॒वित्सो॑म मत्स॒रः ।  
नु॒दस्वादे॑वयुं॒ जन॑म् ॥

## पदपाठः
अ॒प॒ऽघ्नन् । प॒व॒से॒ । मृधः॑ । क्र॒तु॒ऽवित् । सो॒म॒ । म॒त्स॒रः ।  
नु॒दस्व॑ । अदे॑वऽयुम् । जन॑म् ॥

## भाष्यम्
हे सोम मत्सरो मदकरो यस्त्वं मृधोहिंसकान् शत्रून् अपघ्नन् मारयन् क्रतुविदस्म- भ्यं प्रज्ञां प्रयच्छन् पवसे क्षरसि । सत्वदेवयुमदेवकामं जनं राक्षसवर्गं नुदस्व प्रेरय ॥ २४ ॥