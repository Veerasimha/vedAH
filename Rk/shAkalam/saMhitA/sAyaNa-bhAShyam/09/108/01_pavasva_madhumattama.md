+++
title = "०१ पवस्व मधुमत्तम"

+++
## अधिमन्त्रम्
पवमानः सोमः। गौरिवीतिः। ककुप्।

## मन्त्रः
पव॑स्व॒ मधु॑मत्तम॒ इन्द्रा॑य सोम क्रतु॒वित्त॑मो॒ मदः॑ ।  
महि॑ द्यु॒क्षत॑मो॒ मदः॑ ॥

## पदपाठः
पव॑स्व । मधु॑मत्ऽतमः । इन्द्रा॑य । सो॒म॒ । क्र॒तु॒वित्ऽत॑मः । मदः॑ ।  
महि॑ । द्यु॒क्षऽत॑मः । मदः॑ ॥

## भाष्यम्
हे सोम मधुमत्तमः अत्यन्तं माधुर्योपेतः त्वं इन्द्राय इन्द्रार्थं मदोमदकरः सन् पवस्व क्षर । कीदृशः क्रतुवित्तमः अत्यन्तं प्रज्ञायाः कर्मणोवा लंभकः महि महान् मंहनीयोवा द्युक्षतमः अत्यन्तं दीप्तः मदः मदहेतुः ॥ १ ॥