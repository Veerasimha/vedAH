+++
title = "०२ परिष्कृतास इन्दवो"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
परि॑ष्कृतास॒ इन्द॑वो॒ योषे॑व॒ पित्र्या॑वती ।  
वा॒युं सोमा॑ असृक्षत ॥

## पदपाठः
परि॑ऽकृतासः । इन्द॑वः । योषा॑ऽइव । पित्र्य॑ऽवती ।  
वा॒युम् । सोमाः॑ । अ॒सृ॒क्ष॒त॒ ॥

## भाष्यम्
इन्दवोयागेषु क्लिद्यमानाः सोमाः परिष्कृतासः परिष्कृताः अलङ्कृताः सन्तः पित्र्यावती पितृमती योषेवालङ्कृता कन्यका यथा वरं प्रति गच्छति तद्वद्वायुं प्रत्यसृक्षत गच्छन्ति ॥ २ ॥