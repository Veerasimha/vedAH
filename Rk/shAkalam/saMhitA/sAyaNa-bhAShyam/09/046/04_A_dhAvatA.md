+++
title = "०४ आ धावता"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
आ धा॑वता सुहस्त्यः शु॒क्रा गृ॑भ्णीत म॒न्थिना॑ ।  
गोभिः॑ श्रीणीत मत्स॒रम् ॥

## पदपाठः
आ । धा॒व॒त॒ । सु॒ऽह॒स्त्यः॒ । शु॒क्रा । गृ॒भ्णी॒त॒ । म॒न्थिना॑ ।  
गोभिः॑ । श्री॒णी॒त॒ । म॒त्स॒रम् ॥

## भाष्यम्
हे सुहस्त्यः शोभनहस्ता ऋत्विज आधावत मां संप्रत्यागच्छत । मन्थिना सह शुक्रा शुक्र च गृभ्णीत गृह्णीत सोमम् । मत्सरं सोमं गोभिर्गोविकारैः पयोभिः श्रीणीत संस्कुरुत च ॥ ४ ॥