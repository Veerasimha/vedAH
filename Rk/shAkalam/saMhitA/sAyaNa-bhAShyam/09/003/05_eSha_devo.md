+++
title = "०५ एष देवो"

+++
## अधिमन्त्रम्
पवमानः सोमः। शुनःशेपः। गायत्री।

## मन्त्रः
ए॒ष दे॒वो र॑थर्यति॒ पव॑मानो दशस्यति ।  
आ॒विष्कृ॑णोति वग्व॒नुम् ॥

## पदपाठः
ए॒षः । दे॒वः । र॒थ॒र्य॒ति॒ । पव॑मानः । द॒श॒स्य॒ति॒ ।  
आ॒विः । कृ॒णो॒ति॒ । व॒ग्व॒नुम् ॥

## भाष्यम्
पवमानः क्षरन्नेष सोमोदेवो रथर्यति अस्मदीयं यागं प्रत्यागमनाय रथं कामयते । दशस्यति आगत्यच अस्मभ्यमभिलषितं प्रयच्छति । वग्वनुं शब्दं आविः कृणोति अभिषूयमाणः प्रकटयति ॥ ५ ॥