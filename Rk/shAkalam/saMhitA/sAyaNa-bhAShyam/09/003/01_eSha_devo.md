+++
title = "०१ एष देवो"

+++
## अधिमन्त्रम्
पवमानः सोमः। शुनःशेपः। गायत्री।

## मन्त्रः
ए॒ष दे॒वो अम॑र्त्यः पर्ण॒वीरि॑व दीयति ।  
अ॒भि द्रोणा॑न्या॒सद॑म् ॥

## पदपाठः
ए॒षः । दे॒वः । अम॑र्त्यः । प॒र्ण॒वीःऽइ॑व । दी॒य॒ति॒ ।  
अ॒भि । द्रोणा॑नि । आ॒ऽसद॑म् ॥

## भाष्यम्
एषदेवइति दशर्चं तृतीयं सूक्तं आजीगर्तेः शुनःशेपस्यार्षं गायत्रं पवमानसोमदेवताकम् । अनुक्रान्तंच-एषशुनःशेपइति । उक्तोविनियोगः ।देवोद्योतमानः अमर्त्योमरणरहितः एषसोमो द्रोणानि द्रोणकलशानि अभि अभिलक्ष्य आसदं आसदनार्थं पर्णवीरिव यथा पक्षी तथा वेगेन दीयति गच्छति ॥ १ ॥