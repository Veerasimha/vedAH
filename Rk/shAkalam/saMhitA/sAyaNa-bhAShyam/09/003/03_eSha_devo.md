+++
title = "०३ एष देवो"

+++
## अधिमन्त्रम्
पवमानः सोमः। शुनःशेपः। गायत्री।

## मन्त्रः
ए॒ष दे॒वो वि॑प॒न्युभिः॒ पव॑मान ऋता॒युभिः॑ ।  
हरि॒र्वाजा॑य मृज्यते ॥

## पदपाठः
ए॒षः । दे॒वः । वि॒प॒न्युऽभिः॑ । पव॑मानः । ऋ॒त॒युऽभिः॑ ।  
हरिः॑ । वाजा॑य । मृ॒ज्य॒ते॒ ॥

## भाष्यम्
पवमानः क्षरन्नेष सोमोदेवोविपन्युभिः स्तोतृभिः ऋतायुभिः यज्ञकामैर्वा हरिरश्वइव वाजाय सङ्ग्रामार्थं मृज्यते स्तुतिभिरलङ्क्रियते ॥ ३ ॥