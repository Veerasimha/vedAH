+++
title = "०८ एष दिवं"

+++
## अधिमन्त्रम्
पवमानः सोमः। शुनःशेपः। गायत्री।

## मन्त्रः
ए॒ष दिवं॒ व्यास॑रत्ति॒रो रजां॒स्यस्पृ॑तः ।  
पव॑मानः स्वध्व॒रः ॥

## पदपाठः
ए॒षः । दिव॑म् । वि । आ । अ॒स॒र॒त् । ति॒रः । रजां॑सि । अस्पृ॑तः ।  
पव॑मानः । सु॒ऽअ॒ध्व॒रः ॥

## भाष्यम्
पवमानः क्षरन्नेषसोमः स्वध्वरः सुयज्ञः अस्पृतः केनाप्यहिंसितश्चसन् रजांसि लोकान् तिरः तिरस्कुर्वन् यज्ञाद्दिवं प्रतिव्यासरत् विसरति गच्छति ॥ ८ ॥