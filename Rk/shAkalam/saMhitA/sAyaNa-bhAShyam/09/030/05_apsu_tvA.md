+++
title = "०५ अप्सु त्वा"

+++
## अधिमन्त्रम्
पवमानः सोमः। बिन्दुः। गायत्री।

## मन्त्रः
अ॒प्सु त्वा॒ मधु॑मत्तमं॒ हरिं॑ हिन्व॒न्त्यद्रि॑भिः ।  
इन्द॒विन्द्रा॑य पी॒तये॑ ॥

## पदपाठः
अ॒प्ऽसु । त्वा॒ । मधु॑मत्ऽतमम् । हरि॑म् । हि॒न्व॒न्ति॒ । अद्रि॑ऽभिः ।  
इन्दो॒ इति॑ । इन्द्रा॑य । पी॒तये॑ ॥

## भाष्यम्
हे इन्दो सोम अप्सु वसतीवरीषूदकेषु मधुमत्तमं अतिशयेन मधुमन्तं हरिं हरितवर्णं त्वा त्वां अद्रिभिरभिषवग्रावभिर्हिन्वन्ति प्रेरयन्ति । किमर्थं इन्द्रायेन्द्रस्य पीतये पानाय ॥ ५ ॥