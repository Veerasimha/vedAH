+++
title = "०१ प्र स्वानासो"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
प्र स्वा॒नासो॒ रथा॑ इ॒वार्व॑न्तो॒ न श्र॑व॒स्यवः॑ ।  
सोमा॑सो रा॒ये अ॑क्रमुः ॥

## पदपाठः
प्र । स्वा॒नासः॑ । रथाः॑ऽइव । अर्व॑न्तः । न । श्र॒व॒स्यवः॑ ।  
सोमा॑सः । रा॒ये । अ॒क्र॒मुः॒ ॥

## भाष्यम्
प्रस्वानासोभिषववेलायां उपरवेषु शब्दङ्कुर्वन्तः सोमासः सोमाः रथाइव यथाशब्दं कुर्वन्तोरथाः अर्वन्तोन यथा शब्दङ्कुर्वन्तोश्वाः तथा श्रवस्यवः शत्रु भ्योन्नमिच्छन्तोराये यजमानानां धनाय अक्रमुः आगच्छन् ॥ १ ॥