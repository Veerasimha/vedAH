+++
title = "०७ समीचीनास आसते"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
स॒मी॒ची॒नास॑ आसते॒ होता॑रः स॒प्तजा॑मयः ।  
प॒दमेक॑स्य॒ पिप्र॑तः ॥

## पदपाठः
स॒मी॒ची॒नासः॑ । आ॒स॒ते॒ । होता॑रः । स॒प्तऽजा॑मयः ।  
प॒दम् । एक॑स्य । पिप्र॑तः ॥

## भाष्यम्
समीचीनासः समीचीनाः जामयो जामिसदृशाः एकस्य सोमस्य पदं स्थानं पिप्रतः पूरयन्तः सप्तहोतारः सप्तहोत्रकाः आसते यज्ञे उपविशन्ति ॥ ७ ॥