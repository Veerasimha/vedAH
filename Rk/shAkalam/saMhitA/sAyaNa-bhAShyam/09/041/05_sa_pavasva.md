+++
title = "०५ स पवस्व"

+++
## अधिमन्त्रम्
पवमानः सोमः। मेध्यातिथिः। गायत्री।

## मन्त्रः
स प॑वस्व विचर्षण॒ आ म॒ही रोद॑सी पृण ।  
उ॒षाः सूर्यो॒ न र॒श्मिभिः॑ ॥

## पदपाठः
सः । प॒व॒स्व॒ । वि॒ऽच॒र्ष॒णे॒ । आ । म॒ही इति॑ । रोद॑सी॒ इति॑ । पृ॒ण॒ ।  
उ॒षाः । सूर्यः॑ । न । र॒श्मिऽभिः॑ ॥

## भाष्यम्
हे विचर्षणे विद्रष्टः सोम स्त्वं पवस्व क्षर रसम् । तथा कृत्वा तेनरसेन मही महत्यौ रोदसी द्यावापृथिव्यौ आपृण आपूरय उषाः उषसाः एकदेशवाचिनोषःशब्देन तदुपलक्षितमहरुच्यते तत् प्राधान्यात् अहानि रश्मिभिः सूर्योन सूर्यइव ॥ ५ ॥