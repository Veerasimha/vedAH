+++
title = "०४ पवस्व जनयन्निषोऽभि"

+++
## अधिमन्त्रम्
पवमानः सोमः। शतं वैखानसाः। गायत्री।

## मन्त्रः
पव॑स्व ज॒नय॒न्निषो॒ऽभि विश्वा॑नि॒ वार्या॑ ।  
सखा॒ सखि॑भ्य ऊ॒तये॑ ॥

## पदपाठः
पव॑स्व । ज॒नय॑न् । इषः॑ । अ॒भि । विश्वा॑नि । वार्या॑ ।  
सखा॑ । सखि॑ऽभ्यः । ऊ॒तये॑ ॥

## भाष्यम्
हे सोम सखा सखिभूतस्त्वं विश्वानि सर्वाणि वार्या वरणीयानि अस्मद्गतानि स्तोत्रा- ण्यभीलक्षीकृत्य सखिभ्योस्मभ्यं ऊतये रक्षणाय जीवनाय इषोन्नानि जनयन् प्रयच्छन् पवस्वागच्छ् । पवतिर्गतिकर्मा ॥ ४ ॥