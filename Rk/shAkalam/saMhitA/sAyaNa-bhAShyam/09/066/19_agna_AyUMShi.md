+++
title = "१९ अग्न आयूंषि"

+++
## अधिमन्त्रम्
अग्निः पवमानः। शतं वैखानसाः। गायत्री।

## मन्त्रः
अग्न॒ आयूं॑षि पवस॒ आ सु॒वोर्ज॒मिषं॑ च नः ।  
आ॒रे बा॑धस्व दु॒च्छुना॑म् ॥

## पदपाठः
अग्ने॑ । आयूं॑षि । प॒व॒से॒ । आ । सु॒व॒ । ऊर्ज॑म् । इष॑म् । च॒ । नः॒ ।  
आ॒रे । बा॒ध॒स्व॒ । दु॒च्छुना॑म् ॥

## भाष्यम्
हे अग्ने पवमानरूप त्वमस्माकं आयूंषि जीवनानि पवसे रक्षसि । नोस्माकमूर्जमन्नरसं इषमन्नंवा सुव आभिमुख्येन प्रेरय । किंच दुच्छुनां रक्षोनामैतत् रक्षांसि आरे अस्मत्तोदूरे एव बाधस्व संपीडय ॥ १९ ॥