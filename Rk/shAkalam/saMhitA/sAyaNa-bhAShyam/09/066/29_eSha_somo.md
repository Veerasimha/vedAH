+++
title = "२९ एष सोमो"

+++
## अधिमन्त्रम्
पवमानः सोमः। शतं वैखानसाः। गायत्री।

## मन्त्रः
ए॒ष सोमो॒ अधि॑ त्व॒चि गवां॑ क्रीळ॒त्यद्रि॑भिः ।  
इन्द्रं॒ मदा॑य॒ जोहु॑वत् ॥

## पदपाठः
ए॒षः । सोमः॑ । अधि॑ । त्व॒चि । गवा॑म् । क्री॒ळ॒ति॒ । अद्रि॑ऽभिः ।  
इन्द्र॑म् । मदा॑य । जोहु॑वत् ॥

## भाष्यम्
एषः अंशुरूपः सोमः गवां त्वचि आनडुहे चर्मणि अधिशब्दउपर्यर्थद्योतकः चर्मण्युपरि अद्रिभिर्ग्रावभिःसह क्रीळति अभिषवाय सङ्क्रीडते । इन्द्रं परमेश्वरं मदाय मदार्थं जोहुवत् आह्वानं क्रुतवान् । एतेन तत्काले इन्द्रविषयां स्तुतिं करोतीत्यवगम्यते ॥ २९ ॥