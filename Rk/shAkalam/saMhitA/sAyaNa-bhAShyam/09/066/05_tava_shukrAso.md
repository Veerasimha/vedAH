+++
title = "०५ तव शुक्रासो"

+++
## अधिमन्त्रम्
पवमानः सोमः। शतं वैखानसाः। गायत्री।

## मन्त्रः
तव॑ शु॒क्रासो॑ अ॒र्चयो॑ दि॒वस्पृ॒ष्ठे वि त॑न्वते ।  
प॒वित्रं॑ सोम॒ धाम॑भिः ॥

## पदपाठः
तव॑ । शु॒क्रासः॑ । अ॒र्चयः॑ । दि॒वः । पृ॒ष्ठे । वि । त॒न्व॒ते॒ ।  
प॒वित्र॑म् । सो॒म॒ । धाम॑ऽभिः ॥

## भाष्यम्
हे सोम शुक्रासः सर्वत्रज्वलनशीलाः धामभिस्तेजोभिः सहितस्य तव स्वभूता अर्चयः अर्चनीया रश्मयः दिवः द्योतमानस्यादित्यस्य द्युलोकस्यवा पृष्ठे अधरभागे पृथिव्या- मित्यर्थः । पवित्रं पवमानसाधनमुदकं वितन्वते विशेशेण तन्वन्ति विस्तारयन्ति सर्वत्रकु- र्वन्तीत्यर्थः ॥ ५ ॥