+++
title = "१७ य उग्रेभ्यश्चिदोजीयाञ्छूरेभ्यश्चिच्छूरतरः"

+++
## अधिमन्त्रम्
पवमानः सोमः। शतं वैखानसाः। गायत्री।

## मन्त्रः
य उ॒ग्रेभ्य॑श्चि॒दोजी॑या॒ञ्छूरे॑भ्यश्चि॒च्छूर॑तरः ।  
भू॒रि॒दाभ्य॑श्चि॒न्मंही॑यान् ॥

## पदपाठः
यः । उ॒ग्रेभ्यः॑ । चि॒त् । ओजी॑यान् । शूरे॑भ्यः । चि॒त् । शूर॑ऽतरः ।  
भू॒रि॒ऽदाभ्यः॑ । चि॒त् । मंही॑यान् ॥

## भाष्यम्
यः सोमः उग्रेभ्यश्चित् उद्गूर्णेभ्योबलवद्भ्योपि ओजीयान् ओजस्वितमः । किंच थः शूरे- भ्यश्चित् वीरेभ्योपि शूरतरः अत्यन्तसमर्थोभवति । तथा यः सोमः भूरिदाभ्यः डुदाञ् दाने आतोमनिन्नितिविच् । बहुधनानां दातृभ्योपि मंहीयान् दातृतमोभवति । तं त्वां वृणीमहे इति उत्तरेणसंबन्धः ॥ १७ ॥