+++
title = "०६ तवेमे सप्त"

+++
## अधिमन्त्रम्
पवमानः सोमः। शतं वैखानसाः। गायत्री।

## मन्त्रः
तवे॒मे स॒प्त सिन्ध॑वः प्र॒शिषं॑ सोम सिस्रते ।  
तुभ्यं॑ धावन्ति धे॒नवः॑ ॥

## पदपाठः
तव॑ । इ॒मे । स॒प्त । सिन्ध॑वः । प्र॒ऽशिष॑म् । सो॒म॒ । सि॒स्र॒ते॒ ।  
तुभ्य॑म् । धा॒व॒न्ति॒ । धे॒नवः॑ ॥

## भाष्यम्
वृष्टिकर्तृत्वप्रसङ्गादाह हे सोम इमे इमास्त्वयासृष्टाः सप्त सप्तसङ्ख्याकाः सिन्धवः स्य- न्दमाना गङ्गाद्यानद्यः यद्वा सप्त सप्रणशीलानद्यः तव प्रशिषं प्रशासनमाज्ञामभिसिस्रते अनुसरन्ति त्वदाज्ञामनुसृत्य समुद्रं गच्छन्तीत्यर्थः । किंच धेनवः नवप्रसूतिकाः देवानां हविः प्रदानेन प्रीणयित्र्योगावः तुभ्यं त्वदर्थमेव आशिरं प्रयच्छामइति धावन्ति आग- च्छन्ति ॥ ६ ॥