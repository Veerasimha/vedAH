+++
title = "०९ त्वां यज्ञैरवीवृधन्पवमान"

+++
## अधिमन्त्रम्
पवमानः सोमः। हिरण्यस्तूपः। गायत्री।

## मन्त्रः
त्वां य॒ज्ञैर॑वीवृध॒न्पव॑मान॒ विध॑र्मणि ।  
अथा॑ नो॒ वस्य॑सस्कृधि ॥

## पदपाठः
त्वाम् । य॒ज्ञैः । अ॒वी॒वृ॒ध॒न् । पव॑मान । विऽध॑र्मणि ।  
अथ॑ । नः॒ । वस्य॑सः । कृ॒धि॒ ॥

## भाष्यम्
हे पवमान सोम यजमानानां विधारणाय प्रवृत्तं त्वां यज्ञैः विधर्मणि आत्मनोविधारणार्थं अवीवृधन् यजमानावर्धयन्ति । सिद्धमन्यत् ॥ ९ ॥