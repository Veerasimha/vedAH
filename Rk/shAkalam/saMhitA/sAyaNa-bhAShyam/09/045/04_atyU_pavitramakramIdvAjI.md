+++
title = "०४ अत्यू पवित्रमक्रमीद्वाजी"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
अत्यू॑ प॒वित्र॑मक्रमीद्वा॒जी धुरं॒ न याम॑नि ।  
इन्दु॑र्दे॒वेषु॑ पत्यते ॥

## पदपाठः
अति॑ । ऊं॒ इति॑ । प॒वित्र॑म् । अ॒क्र॒मी॒त् । वा॒जी । धुर॑म् । न । याम॑नि ।  
इन्दुः॑ । दे॒वेषु॑ । प॒त्य॒ते॒ ॥

## भाष्यम्
इन्दुः सोमोवाज्यश्वोयामनि गमने धुरं न रथस्य धुरं यथा तथा पवित्रमत्यक्रमीदतिग च्छति । देवेषु देवानां मध्ये पत्यते गच्छति च ॥ ४ ॥