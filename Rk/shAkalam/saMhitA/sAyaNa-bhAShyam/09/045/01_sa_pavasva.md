+++
title = "०१ स पवस्व"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
स प॑वस्व॒ मदा॑य॒ कं नृ॒चक्षा॑ दे॒ववी॑तये ।  
इन्द॒विन्द्रा॑य पी॒तये॑ ॥

## पदपाठः
सः । प॒व॒स्व॒ । मदा॑य । कम् । नृ॒ऽचक्षाः॑ । दे॒वऽवी॑तये ।  
इन्दो॒ इति॑ । इन्द्रा॑य । पी॒तये॑ ॥

## भाष्यम्
हे इन्द्रो सोम नृचक्षाः नॄणां नेतॄणां द्रष्टः सत्वं देववीतये यज्ञायेन्द्रायेन्द्रस्य पीतये पानाय च मदाय मदार्थं च कं सुखं यथा भवति तथा पवस्व क्षर ॥ १ ॥