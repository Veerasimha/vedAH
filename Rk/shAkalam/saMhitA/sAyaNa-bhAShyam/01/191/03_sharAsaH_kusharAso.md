+++
title = "०३ शरासः कुशरासो"

+++
## अधिमन्त्रम्
अप्तृणसूर्याः। अगस्त्यो मैत्रावरुणिः। अनुष्टुप्।

## मन्त्रः
श॒रासः॒ कुश॑रासो द॒र्भासः॑ सै॒र्या उ॒त ।  
मौ॒ञ्जा अ॒दृष्टा॑ वैरि॒णाः सर्वे॑ सा॒कं न्य॑लिप्सत ॥

## पदपाठः
श॒रासः॑ । कुश॑रासः । द॒र्भासः॑ । सै॒र्याः । उ॒त ।  
मौ॒ञ्जाः । अ॒दृष्टाः॑ । वै॒रि॒णाः । सर्वे॑ । सा॒कम् । नि । अ॒लि॒प्स॒त॒ ॥

## भाष्यम्
अन्यांश्चविषहेतूनाह शरासः शरावेणुदण्डसदृशाअन्तश्छिद्रास्तृणविशॆषाः कुशरासः कुत्सितश- राः अल्पच्छिद्राः शरसदृशाः तृणविशेषाः दर्भासोदर्भाः कुशाः सैर्याः तटाकादिप्रान्तोद्भवाः तृणवि- शेषाः अश्ववालाइतिप्रसिद्धाः उतापिचमौञ्चाः मुञ्चाः प्रसिद्धाः बैरिणाः वीरणप्रकाराः एतेषुवर्तमा- नाः अदृष्टाः उक्तरूपाः सर्वेविषधराः साकंमिलित्वा न्यलिप्सत निलिपन्तिस्म ॥ ३ ॥