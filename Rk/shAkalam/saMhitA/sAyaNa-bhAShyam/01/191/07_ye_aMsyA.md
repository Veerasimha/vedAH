+++
title = "०७ ये अंस्या"

+++
## अधिमन्त्रम्
अप्तृणसूर्याः। अगस्त्यो मैत्रावरुणिः। अनुष्टुप्।

## मन्त्रः
ये अंस्या॒ ये अङ्ग्याः॑ सू॒चीका॒ ये प्र॑कङ्क॒ताः ।  
अदृ॑ष्टाः॒ किं च॒नेह वः॒ सर्वे॑ सा॒कं नि ज॑स्यत ॥

## पदपाठः
ये । अंस्याः॑ । ये । अङ्ग्याः॑ । सू॒चीकाः॑ । ये । प्र॒ऽक॒ङ्क॒ताः ।  
अदृ॑ष्टाः । किम् । च॒न । इ॒ह । वः॒ । सर्वे॑ । सा॒कम् । नि । ज॒स्य॒त॒ ॥

## भाष्यम्
येअंस्याः अंसार्हाः अंसगाः अंसेभवाः अंसाभ्याङ्खादन्तोवा तथायेअङ्ग्याः अङ्गाः अङ्गेनशरीरेण- हन्तारोवालूतिकादयः सूचीकाः सूचीदृशः पुच्छरोमाणोवृश्चिकाद्याः येचप्रकङ्कताः प्रकृष्टविषाः प्र- कृष्टगामिनोवामहोरगाः अदृष्टाः अदृश्यमानाः किञ्चन यत्किंचित् सर्पजातमस्ति इहास्मिन्समीपेवो- युष्माकङ्किमस्ति अतःयूयंसर्वेसाकंसहनिजस्यत नितरांजस्यत मुञ्चतास्मान् जसुमोक्षणे दैवादिकः ॥ ७ ॥