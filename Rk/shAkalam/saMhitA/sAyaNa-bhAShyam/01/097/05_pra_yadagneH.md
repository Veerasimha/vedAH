+++
title = "०५ प्र यदग्नेः"

+++
## अधिमन्त्रम्
अग्निरग्निः शुचिर्वा। कुत्स आङ्गिरसः। गायत्री।

## मन्त्रः
प्र यद॒ग्नेः सह॑स्वतो वि॒श्वतो॒ यन्ति॑ भा॒नवः॑ ।  
अप॑ नः॒ शोशु॑चद॒घम् ॥

## पदपाठः
प्र । यत् । अ॒ग्नेः । सह॑स्वतः । वि॒श्वतः॑ । यन्ति॑ । भा॒नवः॑ ।  
अप॑ । नः॒ । शोशु॑चत् । अ॒घम् ॥

## भाष्यम्
सहस्वतः सहनवतः शत्रॊनभिभवतोऽग्नेर्भानवो दीप्तयो विश्वतः सर्वतः सर्वस्मादपि प्रदेशात्प्रयन्ति । प्रकर्षेणोद्गच्छन्ति । यद्यस्मादेवं तस्मात्तेनाग्नितेजसास्मदीयमघं नश्यतु ॥ यन्ति । इणो यण् (पा ६-४-८१) इति यणादेशः ॥ ५ ॥