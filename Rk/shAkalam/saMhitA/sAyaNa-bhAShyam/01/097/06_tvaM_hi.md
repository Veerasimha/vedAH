+++
title = "०६ त्वं हि"

+++
## अधिमन्त्रम्
अग्निरग्निः शुचिर्वा। कुत्स आङ्गिरसः। गायत्री।

## मन्त्रः
त्वं हि वि॑श्वतोमुख वि॒श्वतः॑ परि॒भूरसि॑ ।  
अप॑ नः॒ शोशु॑चद॒घम् ॥

## पदपाठः
त्वम् । हि । वि॒श्व॒तः॒ऽमु॒ख॒ । वि॒श्वतः॑ । प॒रि॒ऽभूः । असि॑ ।  
अप॑ । नः॒ । शोशु॑चत् । अ॒घम् ॥

## भाष्यम्
हे अग्ने त्वं हि त्वं खलु विश्वतोमुखः सर्वतोज्वालः । तव मुखस्थानीयानां ज्वालानां न कुत्रापि प्रतिहतिरस्ति । अतो हे विश्वतोमुखाग्ने विश्वतः सर्वतः सर्वस्मादप्युपद्रवजातात्परिभूरसि । अस्माकं परिग्रहीता भव । रक्षको भवेत्यर्थः । अन्यत्समानं ॥ ६ ॥