+++
title = "०६ त्मना समत्सु"

+++
## अधिमन्त्रम्
विश्वेदेवाः। वसिष्ठः। द्विपदा विराट्।

## मन्त्रः
त्मना॑ स॒मत्सु॑ हि॒नोत॑ य॒ज्ञं दधा॑त के॒तुं जना॑य वी॒रम् ॥

## पदपाठः
त्मना॑ । स॒मत्ऽसु॑ । हि॒नोत॑ । य॒ज्ञम् । दधा॑त । के॒तुम् । जना॑य । वी॒रम् ॥

## भाष्यम्
उक्तस्यैवविवरणमत्र हे मदीयाजनाः समत्सु सङ्ग्रामेषु त्मना स्वयमेव हिनोत गच्छत अपिच केतुं प्रज्ञापकं वीरं पापानां वारयितारं नाशकमित्यर्थः यज्ञं जनाय लोकाय तद्रक्षार्थमित्यर्थः दधात विधत्त ॥ ६ ॥