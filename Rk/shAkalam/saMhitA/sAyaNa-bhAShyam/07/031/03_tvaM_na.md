+++
title = "०३ त्वं न"

+++
## अधिमन्त्रम्
इन्द्रः। वसिष्ठः। गायत्री।

## मन्त्रः
त्वं न॑ इन्द्र वाज॒युस्त्वं ग॒व्युः श॑तक्रतो ।  
त्वं हि॑रण्य॒युर्व॑सो ॥

## पदपाठः
त्वम् । नः॒ । इ॒न्द्र॒ । वा॒ज॒ऽयुः । त्वम् । ग॒व्युः । श॒त॒क्र॒तो॒ इति॑ शतऽक्रतो ।  
त्वम् । हि॒र॒ण्य॒ऽयुः । व॒सो॒ इति॑ ॥

## भाष्यम्
हे इन्द्र त्वं नोस्माकं वाजयुरन्नकामो भव हे शतक्रतो त्वं नोस्माकं गव्युर्गोकामोभव हे वसो वासयितरिन्द्र त्वं हिरण्ययुः हिरण्यकामोपि भव । छन्दसि परेच्छायामपिदृश्यते क्यजितिक्यच् ॥ ३ ॥