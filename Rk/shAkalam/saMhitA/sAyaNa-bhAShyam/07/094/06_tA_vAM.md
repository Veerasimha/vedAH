+++
title = "०६ ता वां"

+++
## अधिमन्त्रम्
इन्द्राग्नी। वसिष्ठः। गायत्री।

## मन्त्रः
ता वां॑ गी॒र्भिर्वि॑प॒न्यवः॒ प्रय॑स्वन्तो हवामहे ।  
मे॒धसा॑ता सनि॒ष्यवः॑ ॥

## पदपाठः
ता । वा॒म् । गीः॒ऽभिः । वि॒प॒न्यवः॑ । प्रय॑स्वन्तः । ह॒वा॒म॒हे॒ ।  
मे॒धऽसा॑ता । स॒नि॒ष्यवः॑ ॥

## भाष्यम्
विपन्यवः स्तोत्रमिच्छन्तः प्रयस्वन्तः हविर्लक्षणेनान्नेनोपेताः सनिष्यवः सनि धनमात्मनइच्छन्तोवयं मेधसाता मेधानां यागानां सातौ संभजने निमित्तभूते सति हे इन्द्राग्नी ता तौ वां युवां गीर्भिः स्तुतिभिः हवामहे आह्वयामहे ॥ ६ ॥ अमावास्यायामैन्द्राग्नस्यहविषः इन्द्राग्नीअवसेत्यनुवाक्या सूत्रितञ्च-इन्द्राग्नीअवसागतङ्गीर्भिर्विप्रः प्रमतिमिच्छमानइति ।