+++
title = "१० यत्सोम आ"

+++
## अधिमन्त्रम्
इन्द्राग्नी। वसिष्ठः। गायत्री।

## मन्त्रः
यत्सोम॒ आ सु॒ते नर॑ इन्द्रा॒ग्नी अजो॑हवुः ।  
सप्ती॑वन्ता सप॒र्यवः॑ ॥

## पदपाठः
यत् । सोमे॑ । आ । सु॒ते । नरः॑ । इ॒न्द्रा॒ग्नी इति॑ । अजो॑हवुः ।  
सप्ति॑ऽवन्ता । स॒प॒र्यवः॑ ॥

## भाष्यम्
सोमे सुते अभिषुते सति नरः कर्मणां नेतारः ऋत्विजः सपर्यवः परिचरणकामाः सन्तः सप्तीवन्ता प्रशस्ताश्वौ इन्द्राग्नीइन्द्रमग्निं च यद्यदा अजोहवुरभिह्वयन्ते तदा युवामागच्छतमितिशेषः ॥ १० ॥