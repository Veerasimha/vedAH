+++
title = "०२ शृणुतं जरितुर्हवमिन्द्राग्नी"

+++
## अधिमन्त्रम्
इन्द्राग्नी। वसिष्ठः। गायत्री।

## मन्त्रः
शृ॒णु॒तं ज॑रि॒तुर्हव॒मिन्द्रा॑ग्नी॒ वन॑तं॒ गिरः॑ ।  
ई॒शा॒ना पि॑प्यतं॒ धियः॑ ॥

## पदपाठः
शृ॒णु॒तम् । ज॒रि॒तुः । हव॑म् । इन्द्रा॑ग्नी॒ इति॑ । वन॑तम् । गिरः॑ ।  
ई॒शा॒ना । पि॒प्य॒त॒म् । धियः॑ ॥

## भाष्यम्
हे इन्द्राग्नी जरितुः स्तोतुः हवमाह्वानं युवां शृणुतं श्रुत्वा च गिरस्तदीयास्तुतिर्वनतं संभजतम् तथा ईशाना ईश्वरौ युवां धियः अनुष्ठि- तानि कर्माणि पिप्यतं तत्स्थैः फलैः पूरयतम् ॥ २ ॥