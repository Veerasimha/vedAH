+++
title = "१२ त्वमग्ने वीरवद्यशो"

+++
## अधिमन्त्रम्
अग्निः। वसिष्ठः। गायत्री।

## मन्त्रः
त्वम॑ग्ने वी॒रव॒द्यशो॑ दे॒वश्च॑ सवि॒ता भगः॑ ।  
दिति॑श्च दाति॒ वार्य॑म् ॥

## पदपाठः
त्वम् । अ॒ग्ने॒ । वी॒रऽव॑त् । यशः॑ । दे॒वः । च॒ । स॒वि॒ता । भगः॑ ।  
दितिः॑ । च॒ । दा॒ति॒ । वार्य॑म् ॥

## भाष्यम्
हे अग्ने त्वं वीरवत् पुत्रपौत्रोपेतं यशोन्नं देहीति शेषः । देवश्च सविता सविता देवोपि वार्यं वरणीयं धनं दाति ददातु । भगश्च देवोपि ददातु । दितिश्च दितिरपि देवी ददातु । सवित्रादिः सूक्ते निपातभागिनी देवता ॥ १२ ॥