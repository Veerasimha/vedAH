+++
title = "०१ अग्ने भव"

+++
## अधिमन्त्रम्
अग्निः। वसिष्ठः। द्विपदा त्रिष्टुप्।

## मन्त्रः
अग्ने॒ भव॑ सुष॒मिधा॒ समि॑द्ध उ॒त ब॒र्हिरु॑र्वि॒या वि स्तृ॑णीताम् ॥

## पदपाठः
अग्ने॑ । भव॑ । सु॒ऽस॒मिधा॑ । सम्ऽइ॑द्धः । उ॒त । ब॒र्हिः । उ॒र्वि॒या । वि । स्तृ॒णी॒ता॒म् ॥

## भाष्यम्
हे अग्ने सुषमिधा शोभनया समिधा समिद्धोभव सम्यक् दीप्तोभव । उतापि च बर्हिरुर्विया विस्तीर्णं विस्तृणीतां उपस्तृणीतमध्वर्युः ॥ १ ॥