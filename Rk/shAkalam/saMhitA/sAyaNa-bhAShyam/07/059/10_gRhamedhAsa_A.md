+++
title = "१० गृहमेधास आ"

+++
## अधिमन्त्रम्
मरुतः। वसिष्ठः। गायत्री।

## मन्त्रः
गृह॑मेधास॒ आ ग॑त॒ मरु॑तो॒ माप॑ भूतन ।  
यु॒ष्माको॒ती सु॑दानवः ॥

## पदपाठः
गृह॑ऽमेधासः । आ । ग॒त॒ । मरु॑तः । मा । अप॑ । भू॒त॒न॒ ।  
यु॒ष्माक॑ । ऊ॒ती । सु॒ऽदा॒न॒वः॒ ॥

## भाष्यम्
गृहमेधासः गृहेक्रियमाणोयज्ञोयेषां ते सुदानवः शोभनदाना हे मरुतोयूयं युष्माक युष्माकं ऊती ऊत्या रक्षया युक्ताः आगत अस्मदीयं यज्ञं प्रत्यागच्छत हे मरुतः मापभूतन अपगतामाभवत भूप्राप्तवितिधातुः ॥ १० ॥वैश्वदेवपर्वणि मारुतस्यानुवाक्या इहेहवइत्येषा सूत्रितंच-इहेहवः स्वतवसः प्रचित्रमर्कङ्गृणतेतुरायेति ।