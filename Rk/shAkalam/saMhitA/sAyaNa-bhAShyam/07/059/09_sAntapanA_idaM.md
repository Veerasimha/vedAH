+++
title = "०९ सान्तपना इदं"

+++
## अधिमन्त्रम्
मरुतः। वसिष्ठः। गायत्री।

## मन्त्रः
सान्त॑पना इ॒दं ह॒विर्मरु॑त॒स्तज्जु॑जुष्टन ।  
यु॒ष्माको॒ती रि॑शादसः ॥

## पदपाठः
सान्ऽत॑पनाः । इ॒दम् । ह॒विः । मरु॑तः । तत् । जु॒जु॒ष्ट॒न॒ ।  
यु॒ष्माक॑ । ऊ॒ती । रि॒शा॒द॒सः॒ ॥

## भाष्यम्
सान्तपनाः शत्रूणां सन्तापकाः हे मरुतः इदं प्रत्यक्षेणोपलभ्यमानं हविः युष्मभ्यं कल्पितमितिशेषः हे रिशादसः रिशतां हिंसतां असितारः रिशानामत्तारोवा यूयं युष्माक युष्माकं ऊती ऊत्या रक्षया तत्तादृशं हविर्जुजुष्टन सेवध्वम् ॥ ९ ॥गृहमेधासइति गृहमेधीयस्य हविषोनुवाक्या सूत्रितंच- गृहमेधासआगत प्रबुध्र्यावईरतेमहांसीति ।