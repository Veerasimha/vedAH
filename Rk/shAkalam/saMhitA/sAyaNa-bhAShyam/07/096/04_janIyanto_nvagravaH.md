+++
title = "०४ जनीयन्तो न्वग्रवः"

+++
## अधिमन्त्रम्
सरस्वान्। वसिष्ठः। गायत्री।

## मन्त्रः
ज॒नी॒यन्तो॒ न्वग्र॑वः पुत्री॒यन्तः॑ सु॒दान॑वः ।  
सर॑स्वन्तं हवामहे ॥

## पदपाठः
ज॒नि॒ऽयन्तः॑ । नु । अग्र॑वः । पु॒त्रि॒ऽयन्तः॑ । सु॒ऽदान॑वः ।  
सर॑स्वन्तम् । ह॒वा॒म॒हे॒ ॥

## भाष्यम्
जनीयन्तः जायन्तआस्वपत्यानीति जनयोजायाः ताइच्छन्तः पुत्रीयन्तः पुत्रान्कामयमानाः सुदानवः शोभनदानाः अग्रवः उपगन्तारोवयं नु अद्य सरस्वन्तं देवं हवामहे स्तुमहे आह्वयामहे वा ॥ ४ ॥