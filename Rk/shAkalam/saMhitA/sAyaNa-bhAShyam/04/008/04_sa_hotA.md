+++
title = "०४ स होता"

+++
## अधिमन्त्रम्
अग्निः। वामदेवो गौतमः। गायत्री।

## मन्त्रः
स होता॒ सेदु॑ दू॒त्यं॑ चिकि॒त्वाँ अ॒न्तरी॑यते ।  
वि॒द्वाँ आ॒रोध॑नं दि॒वः ॥

## पदपाठः
सः । होता॑ । सः । इत् । ऊं॒ इति॑ । दू॒त्य॑म् । चि॒कि॒त्वान् । अ॒न्तः । ई॒य॒ते॒ ।  
वि॒द्वान् । आ॒ऽरोध॑नम् । दि॒वः ॥

## भाष्यम्
सोऽग्निर्होत देवानामाह्वाता भवति । सेचु स एवाग्निर्द्यूत्यं देवानां दूतकर्म चिकित्वान् जानन् दिवः स्वर्नस्यारोधनमारोहणमारोहणार्हं देवानां स्थानं च विद्वान् जानन् अन्तर्द्यावापृथिव्योर्मध्य ईयते । गच्छति । ईङ् गतौ । दिवादिभ्यः श्यन् । तिङ्ग तिङ इति निघातः ॥ ४ ॥