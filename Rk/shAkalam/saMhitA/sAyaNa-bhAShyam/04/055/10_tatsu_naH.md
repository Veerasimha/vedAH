+++
title = "१० तत्सु नः"

+++
## अधिमन्त्रम्
विश्वेदेवाः। वामदेवो गौतमः। गायत्री।

## मन्त्रः
तत्सु नः॑ सवि॒ता भगो॒ वरु॑णो मि॒त्रो अ॑र्य॒मा ।  
इन्द्रो॑ नो॒ राध॒सा ग॑मत् ॥

## पदपाठः
तत् । सु । नः॒ । स॒वि॒ता । भगः॑ । वरु॑णः । मि॒त्रः । अ॒र्य॒मा ।  
इन्द्रः॑ । नः॒ । राध॑सा । आ । ग॒म॒त् ॥

## भाष्यम्
येन राधसा धनेन सह सविता भगो वरुनो मित्रोऽर्यमेन्द्रः प्रत्येकमा गमत् । आगच्छति यज्ञम् । तद्रधो धनं ते देवा नोऽस्मभ्यं सु सुष्ठु प्रयच्छन्त्विति शेषः ॥ १० ॥