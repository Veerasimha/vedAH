+++
title = "०९ नहि ष्मा"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
न॒हि ष्मा॑ ते श॒तं च॒न राधो॒ वर॑न्त आ॒मुरः॑ ।  
न च्यौ॒त्नानि॑ करिष्य॒तः ॥

## पदपाठः
न॒हि । स्म॒ । ते॒ । श॒तम् । च॒न । राधः॑ । वर॑न्ते । आ॒ऽमुरः॑ ।  
न । च्यौ॒त्नानि॑ । क॒रि॒ष्य॒तः ॥

## भाष्यम्
हे इन्द्र आमुरो भादका राक्शसादयस्ते त्वदीयं शतं चन शतपरिमितमपि राधो धनं नहि वरन्ति स्म । न वारयन्ति खलु । किञ्च शत्रूणां हिंसनं करिष्यतस्तवच्यौत्नानि बलानि न वारयन्ति ॥ ९ ॥