+++
title = "११ अस्माँ इहा"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒स्माँ इ॒हा वृ॑णीष्व स॒ख्याय॑ स्व॒स्तये॑ ।  
म॒हो रा॒ये दि॒वित्म॑ते ॥

## पदपाठः
अ॒स्मान् । इ॒ह । वृ॒णी॒ष्व॒ । स॒ख्याय॑ । स्व॒स्तये॑ ।  
म॒हः । रा॒ये । दि॒वित्म॑ते ॥

## भाष्यम्
हे इन्द्र त्वमिहास्मिन्यज्ञेऽस्मान्यजमानान् सख्याय सखिभावाय स्वस्तयेऽविनाशाय च महो महते दिवित्मते दीप्तिमते राये धनाय च वृणीष्व । सम्भजस्व ॥ ११ ॥