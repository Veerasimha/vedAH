+++
title = "०३ आ वां"

+++
## अधिमन्त्रम्
इन्द्रवायू। वामदेवो गौतमः। गायत्री।

## मन्त्रः
आ वां॑ स॒हस्रं॒ हर॑य॒ इन्द्र॑वायू अ॒भि प्रयः॑ ।  
वह॑न्तु॒ सोम॑पीतये ॥

## पदपाठः
आ । वा॒म् । स॒हस्र॑म् । हर॑यः । इन्द्र॑वायू॒ इति॑ । अ॒भि । प्रयः॑ ।  
वह॑न्तु । सोम॑ऽपीतये ॥

## भाष्यम्
हे इन्द्रवायू वाम् युवां सहस्रं हरयः सहस्रसङ्ख्याका अश्वाः प्रयोऽन्नं प्रति त्वरयन्तः सन्ति । अत्र हरिशब्दोऽश्वसामान्यवचनः । ते सोमपीतय आ वहन्तु ॥ ३ ॥