+++
title = "०९ दिवश्चिद्घा दुहितरं"

+++
## अधिमन्त्रम्
इन्द्र उषाश्च। वामदेवो गौतमः। गायत्री।

## मन्त्रः
दि॒वश्चि॑द्घा दुहि॒तरं॑ म॒हान्म॑ही॒यमा॑नाम् ।  
उ॒षास॑मिन्द्र॒ सं पि॑णक् ॥

## पदपाठः
दि॒वः । चि॒त् । घ॒ । दु॒हि॒तर॑म् । म॒हान् । म॒ही॒यमा॑नाम् ।  
उ॒षस॑म् । इ॒न्द्र॒ । सम् । पि॒ण॒क् ॥

## भाष्यम्
हे इन्द्र महांस्त्वं दिवो दुहितरं द्युलोकस्य पुत्रीं महीयमानां पूज्यमानामुषसमुषोदेवीं सं पिणक् चिद्घ । संपिष्तवानसि खलु ॥ ९ ॥