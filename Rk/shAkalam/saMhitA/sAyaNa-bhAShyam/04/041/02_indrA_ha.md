+++
title = "०२ इन्द्रा ह"

+++
## अधिमन्त्रम्
इन्द्रावरुणौ। वामदेवो गौतमः। त्रिष्टुप्।

## मन्त्रः
इन्द्रा॑ ह॒ यो वरु॑णा च॒क्र आ॒पी दे॒वौ मर्तः॑ स॒ख्याय॒ प्रय॑स्वान् ।  
स ह॑न्ति वृ॒त्रा स॑मि॒थेषु॒ शत्रू॒नवो॑भिर्वा म॒हद्भिः॒ स प्र शृ॑ण्वे ॥

## पदपाठः
इन्द्रा॑ । ह॒ । यः । वरु॑णा । च॒क्रे । आ॒पी इति॑ । दे॒वौ । मर्तः॑ । स॒ख्याय॑ । प्रय॑स्वान् ।  
सः । ह॒न्ति॒ । वृ॒त्रा । स॒म्ऽइ॒थेषु॑ । शत्रू॑न् । अवः॑ऽभिः । वा॒ । म॒हत्ऽभिः॑ । सः । प्र । शृ॒ण्वे॒ ॥

## भाष्यम्
इन्द्रा वरुणेन्दावरुणौ देवौ । हशब्दः पूरणः प्रसिद्धौ वा । उओ मर्तो वरणधर्मा प्रयस्वान् हविर्लक्षणान्नवान् सन् सख्याय सखित्वायापी बन्धू चक्ते । करोति । समर्तो वृत्रा आवरकाणि पापानि हन्ति । तथा समिथेषु सङ्ग्रामेषु शत्रून् हन्ति । वाशब्दश्चार्थे । महद्भिरवोभी रक्शणैः स नरः प्र शृण्वे । प्रकृष्टं श्रूयते । विख्यातो भवति ॥ २ ॥