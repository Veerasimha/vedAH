+++
title = "१७ सहस्रं व्यतीनां"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
स॒हस्रं॒ व्यती॑नां यु॒क्ताना॒मिन्द्र॑मीमहे ।  
श॒तं सोम॑स्य खा॒र्यः॑ ॥

## पदपाठः
स॒हस्र॑म् । व्यती॑नाम् । यु॒क्ताना॑म् । इन्द्र॑म् । ई॒म॒हे॒ ।  
श॒तम् । सोम॑स्य । खा॒र्यः॑ ॥

## भाष्यम्
वयं स्तोतार इन्द्रं परमैश्वर्ययुक्तं युक्तानां शिक्षितानां व्यतीनां गमनवतामश्वानां सहस्रं सहस्रसङ्ख्याकमीमहे । यचामहे । तथा सोमस्याभिषुतसोमस्य शतं शतसङ्ख्याकाः खार्यः खारीरीमहे । अत्र मानविशेषवाचिना खारीशब्देन द्रोणकलश उपलक्ष्यते । आपरिमितद्रोणकलशान् बहून्यज्ञान्याचामह इत्यर्थः ॥ १७ ॥