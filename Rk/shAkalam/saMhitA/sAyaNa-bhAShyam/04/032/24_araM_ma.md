+++
title = "२४ अरं म"

+++
## अधिमन्त्रम्
इन्द्राश्वौ। वामदेवो गौतमः। गायत्री।

## मन्त्रः
अरं॑ म उ॒स्रया॒म्णेऽर॒मनु॑स्रयाम्णे ।  
ब॒भ्रू यामे॑ष्व॒स्रिधा॑ ॥

## पदपाठः
अर॑म् । मे॒ । उ॒स्रऽया॑म्ने । अर॑म् । अनु॑स्रऽयाम्ने ।  
ब॒भ्रू इति॑ । यामे॑षु । अ॒स्रिधा॑ ॥

## भाष्यम्
हे इन्द्र अस्रिधास्रिधावहिंसकौ बभ्रू बभ्रुवर्णौ त्वदीयावश्वौ यामेषु गमनेषु प्राप्तेषु सत्सूस्रयाम्णे । उस्राभ्यामनडुड्भ्त्यां युक्तेन रथेन यातीत्युस्रयामा । तस्मै मे मह्यमरमलं पर्याप्तकारिणौ भवताम् । अनुस्रयाम्णे पद्भ्यामेव गच्छते मह्यमरं पर्याप्तकारिणौ भवतां ॥ २४ ॥वेदार्थस्य प्रकाशेन तमे हार्दं निवारयन् । पुमार्थांश्चतुरो देयाद्विद्यातीर्थमहेश्वरः ॥