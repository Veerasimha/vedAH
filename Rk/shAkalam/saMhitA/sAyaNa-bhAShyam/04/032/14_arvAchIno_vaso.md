+++
title = "१४ अर्वाचीनो वसो"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒र्वा॒ची॒नो व॑सो भवा॒स्मे सु म॒त्स्वान्ध॑सः ।  
सोमा॑नामिन्द्र सोमपाः ॥

## पदपाठः
अ॒र्वा॒ची॒नः । व॒सो॒ इति॑ । भ॒व॒ । अ॒स्मे इति॑ । सु । म॒त्स्व॒ । अन्ध॑सः ।  
सोमा॑नाम् । इ॒न्द्र॒ । सो॒म॒ऽपाः॒ ॥

## भाष्यम्
हे वसो यज्ञनिवासकेन्द्र त्वमस्मे अस्मासु यजमानेष्वर्वाचीनोऽभिमुखो भव । तथा हे सोमपाः सोमानां पातरिन्द्र त्वं सोमानामन्धसोऽन्नेन सु सुष्ठु मत्स्व । माद्य ॥ १४ ॥