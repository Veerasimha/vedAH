+++
title = "२१ भूरिदा ह्यसि"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
भू॒रि॒दा ह्यसि॑ श्रु॒तः पु॑रु॒त्रा शू॑र वृत्रहन् ।  
आ नो॑ भजस्व॒ राध॑सि ॥

## पदपाठः
भू॒रि॒ऽदाः । हि । असि॑ । श्रु॒तः । पु॒रु॒ऽत्रा । शू॒र॒ । वृ॒त्र॒ऽह॒न् ।  
आ । नः॒ । भ॒ज॒स्व॒ । राध॑सि ॥

## भाष्यम्
हे वृत्रहन्वृत्रस्य हिंसक शूर विक्रान्तेन्द्र भूरिदा बहुप्रदस्त्वं पुरुत्रा पुरुषु बहुषु यजमानेषु श्रुतोऽसि हि । विख्यातो भवसि खलु । राधसि धने नोऽस्माना भजस्व । आ समन्ताद्भागिनः कुरु ॥ २१ ॥