+++
title = "०४ वयमिन्द्र त्वे"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
व॒यमि॑न्द्र॒ त्वे सचा॑ व॒यं त्वा॒भि नो॑नुमः ।  
अ॒स्माँअ॑स्माँ॒ इदुद॑व ॥

## पदपाठः
व॒यम् । इ॒न्द्र॒ । त्वे इति॑ । सचा॑ । व॒यम् । त्वा॒ । अ॒भि । नो॒नु॒मः॒ ।  
अ॒स्मान्ऽअ॑स्मान् । इत् । उत् । अ॒व॒ ॥

## भाष्यम्
हे इन्द्र वयं यजमानास्त्वे त्वयि सचा सङ्गताः स्मः । वयं त्वा त्वामभिनोनुमः । अतिशयेनाभिष्टुभः । हे इन्द्र त्वमप्यस्मानस्मानित् सर्वानस्मानेवोदव । उत्कर्षेण रक्ष ॥ ४ ॥