+++
title = "०८ न त्वा"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
न त्वा॑ वरन्ते अ॒न्यथा॒ यद्दित्स॑सि स्तु॒तो म॒घम् ।  
स्तो॒तृभ्य॑ इन्द्र गिर्वणः ॥

## पदपाठः
न । त्वा॒ । व॒र॒न्ते॒ । अ॒न्यथा॑ । यत् । दित्स॑सि । स्तु॒तः । म॒घम् ।  
स्तो॒तृऽभ्यः॑ । इ॒न्द्र॒ । गि॒र्व॒णः॒ ॥

## भाष्यम्
हे इन्द्र गिर्वणो गिरां सम्भक्तः स्तुतोऽस्माभि सम्स्तुतो यद्यदा स्तोतृभ्योऽस्मभ्यं मघं धनं दित्ससि । दातुमिच्छसि । तदा त्वा त्वामन्यथा प्रकारान्तरेण न दरन्ते । न निवारयन्ति । किन्तु सर्वेऽप्यनुकूला एव भवन्ति ॥ ८ ॥