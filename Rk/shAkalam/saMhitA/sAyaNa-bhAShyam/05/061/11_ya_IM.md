+++
title = "११ य ईं"

+++
## अधिमन्त्रम्
मरुतः। श्यावाश्व आत्रेयः। गायत्री।

## मन्त्रः
य ईं॒ वह॑न्त आ॒शुभिः॒ पिब॑न्तो मदि॒रं मधु॑ ।  
अत्र॒ श्रवां॑सि दधिरे ॥

## पदपाठः
ये । ई॒म् । वह॑न्ते । आ॒शुऽभिः॑ । पिब॑न्तः । म॒दि॒रम् । मधु॑ ।  
अत्र॑ । श्रवां॑सि । द॒धि॒रे॒ ॥

## भाष्यम्
इदानींमरुतएवैतइतिनिश्चित्य जनप्रसिद्धैर्माहात्म्यैः स्तौति-येमरुतईं इदानीं आशुभिः शीघ्रगामिभिरश्वैः वहन्ते उह्यन्ते किङ्कुर्वन्तः मदिरं मदकरं मधु सोमरसंपिबन्तः पाथेयत्वेन धृतंसोममित्यर्थः तेमरुतोत्रास्मिन्देशे श्रवांसि स्तुतिजनितानियशांसि दधिरे धारयन्ति ॥ ११ ॥