+++
title = "१६ स्तुहि भोजान्त्स्तुवतो"

+++
## अधिमन्त्रम्
मरुतः। श्यावाश्व आत्रेयः। सतो बृहती।

## मन्त्रः
स्तु॒हि भो॒जान्त्स्तु॑व॒तो अ॑स्य॒ याम॑नि॒ रण॒न्गावो॒ न यव॑से ।  
य॒तः पूर्वाँ॑ इव॒ सखीँ॒रनु॑ ह्वय गि॒रा गृ॑णीहि का॒मिनः॑ ॥

## पदपाठः
स्तु॒हि । भो॒जान् । स्तु॒व॒तः । अ॒स्य॒ । याम॑नि । रण॑म् । गावः॑ । न । यव॑से ।  
य॒तः । पूर्वा॑न्ऽइव । सखी॑न् । अनु॑ । ह्व॒य॒ । गि॒रा । गृ॒णी॒हि॒ । का॒मिनः॑ ॥

## भाष्यम्
हेऋषे स्तुवतः स्तुतिङ्कुर्वतोऽस्ययजमानस्य यामनि यज्ञे भोजान् दातॄन्मरुतः स्तुहि गावोनयवसे तृणादिभक्षणायगच्छन्त्योगावोय- थारमन्ते तद्वन्मरुतोपि रणन् रमन्तां यतोगच्छतोमरुतः पूर्वान् पुरातनान् सखीनिवानह्वय आह्वय कामिनस्तुतीच्छावतोमरुतोगिरा- स्तुत्या गृणीहिस्तुहि ॥ १६ ॥प्रशर्धायेतिपंचदशर्चन्दशमंसूक्तं श्यावाश्वस्यार्षं मरुद्देबताकं चतुर्दशीत्रिष्टुप् शिष्टाजगत्यः प्रशर्धायपंचोनाजागतमुपन्त्यात्रिष्टुबित्यनु- क्रान्तं सूक्तविनियोगोलैङ्गिकः आद्यैन्द्रामारुत्याप्रधानस्ययाज्या सूत्रितंच-प्रशर्धायमारुतायस्वभानवइत्यैन्द्रीमनूच्यमारुत्यायजेदिति ।