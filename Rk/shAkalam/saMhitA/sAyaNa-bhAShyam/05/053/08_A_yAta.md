+++
title = "०८ आ यात"

+++
## अधिमन्त्रम्
मरुतः। श्यावाश्व आत्रेयः। गायत्री।

## मन्त्रः
आ या॑त मरुतो दि॒व आन्तरि॑क्षाद॒मादु॒त ।  
माव॑ स्थात परा॒वतः॑ ॥

## पदपाठः
आ । या॒त॒ । म॒रु॒तः॒ । दि॒वः । आ । अ॒न्तरि॑क्षात् । अ॒मात् । उ॒त ।  
मा । अव॑ । स्था॒त॒ । प॒रा॒ऽवतः॑ ॥

## भाष्यम्
हेमरुतः परावतः अत्यन्तदूरदेशात् दिवोद्युलोकादायात तथाअन्तरिक्षादायात उतअपिच अमात् अस्माल्लोकादायात परावतइत्य- त्रवायोज्यम् परावतोदूरदेशेतत्रतत्रद्युलोकादौ मावस्थात अवस्थितिंमाकुरुत ॥ ८ ॥