+++
title = "११ श्येन आसामदितिः"

+++
## अधिमन्त्रम्
विश्वेदेवाः। अवत्सारः, काश्यपः (अन्ये च ऋषयो दृष्टलिङ्गाः)। जगती।

## मन्त्रः
श्ये॒न आ॑सा॒मदि॑तिः क॒क्ष्यो॒३॒॑ मदो॑ वि॒श्ववा॑रस्य यज॒तस्य॑ मा॒यिनः॑ ।  
सम॒न्यम॑न्यमर्थय॒न्त्येत॑वे वि॒दुर्वि॒षाणं॑ परि॒पान॒मन्ति॒ ते ॥

## पदपाठः
श्ये॒नः । आ॒सा॒म् । अदि॑तिः । क॒क्ष्यः॑ । मदः॑ । वि॒श्वऽवा॑रस्य । य॒ज॒तस्य॑ । मा॒यिनः॑ ।  
सम् । अ॒न्यम्ऽअ॑न्यम् । अ॒र्थ॒य॒न्ति॒ । एत॑वे । वि॒दुः । वि॒ऽसान॑म् । प॒रि॒ऽपान॑म् । अन्ति॑ । ते ॥

## भाष्यम्
मददेवत्येयं विश्ववारादीनान्त्रयाणामृषीणांस्वभूतः आसामपां सोमरसलक्षणानां मदः श्येनः शंसनीयगमनः शीघ्रंपातृसकाशगन्ता अदितिरदीनः अतिस्मृद्धः कक्ष्यकक्ष्यपूरकश्चभवतीतिशेषः तेविशवारादयः सत्रेप्रवृत्ताएतवे सोमंप्राप्तुन्तत्पानाय अन्यमन्यं परस्परंसमर्थयन्ति याचन्ते अनुज्ञां तेविषाणं विशेषेणमदस्यदातारं परिपानं अन्ति अन्तिके विदुर्जानन्तिलभन्तेवा ॥ ११ ॥