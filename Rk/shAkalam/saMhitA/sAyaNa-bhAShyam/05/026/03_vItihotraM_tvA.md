+++
title = "०३ वीतिहोत्रं त्वा"

+++
## अधिमन्त्रम्
अग्निः। वसूयव आत्रेयाः। गायत्री।

## मन्त्रः
वी॒तिहो॑त्रं त्वा कवे द्यु॒मन्तं॒ समि॑धीमहि ।  
अग्ने॑ बृ॒हन्त॑मध्व॒रे ॥

## पदपाठः
वी॒तिऽहो॑त्रम् । त्वा॒ । क॒वे॒ । द्यु॒ऽमन्त॑म् । सम् । इ॒धी॒म॒हि॒ ।  
अग्ने॑ । बृ॒हन्त॑म् । अ॒ध्व॒रे ॥

## भाष्यम्
हेकवे क्रान्तदर्शिन् अग्ने वीतिहोत्रं क्रान्तयज्ञ यद्वा प्रिययज्ञं द्युमन्तं दीप्तिमन्तं बृहन्तं महान्तं त्वा त्वां अध्वरेयज्ञे समिधीमहि समिद्भिःसन्दीपयाम: ॥ ३ ॥