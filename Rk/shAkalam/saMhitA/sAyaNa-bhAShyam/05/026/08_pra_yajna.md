+++
title = "०८ प्र यज्ञ"

+++
## अधिमन्त्रम्
अग्निः। वसूयव आत्रेयाः। गायत्री।

## मन्त्रः
प्र य॒ज्ञ ए॑त्वानु॒षग॒द्या दे॒वव्य॑चस्तमः ।  
स्तृ॒णी॒त ब॒र्हिरा॒सदे॑ ॥

## पदपाठः
प्र । य॒ज्ञः । ए॒तु॒ । आ॒नु॒षक् । अ॒द्य । दे॒वव्य॑चःऽतमः ।  
स्तृ॒णी॒त । ब॒र्हिः । आ॒ऽसदे॑ ॥

## भाष्यम्
अद्यास्मिन्नहनि देवव्यचस्तमः देवैः प्रकाशमानैः स्तोतृभिर्व्याप्ततमोयज्ञोयज्ञसाधनंहविरानुषक् अनुषक्तंयथाभवतितथाप्रैतु देवान् गच्छतु हेऋत्विजः आसदे अग्नेरासदानार्थं बर्हि स्तृणीत ॥ ८ ॥