+++
title = "०१ अग्ने सहन्तमा"

+++
## अधिमन्त्रम्
अग्निः। द्युम्नो विचर्षणिरात्रेयः। अनुष्टुप्।

## मन्त्रः
अग्ने॒ सह॑न्त॒मा भ॑र द्यु॒म्नस्य॑ प्रा॒सहा॑ र॒यिम् ।  
विश्वा॒ यश्च॑र्ष॒णीर॒भ्या॒३॒॑सा वाजे॑षु सा॒सह॑त् ॥

## पदपाठः
अग्ने॑ । सह॑न्तम् । आ । भ॒र॒ । द्यु॒म्नस्य॑ । प्र॒ऽसहा॑ । र॒यिम् ।  
विश्वाः॑ । यः । च॒र्ष॒णीः । अ॒भि । आ॒सा । वाजे॑षु । स॒सह॑त् ॥

## भाष्यम्
हेअग्ने प्रासहा प्रकृष्टेनबलेनसहन्तं शत्रूनभिभवन्तं रयिं पुत्रं द्युम्नस्य द्युम्नाय मम ऋषये आभर आहर चतुर्थ्यर्थेषष्ठी एतदेवविवृणोति यःपुत्रः आसा आस्येन स्तोत्रेणयुक्त सन् वाजेषु युद्धेषु अभि आभिमुख्येनगतान् विश्वाः सर्वान् चर्षणीर्मनुष्यान् शत्रून् ससहत् अभिभवति ॥ १ ॥