+++
title = "०५ वायवा याहि"

+++
## अधिमन्त्रम्
विश्वेदेवाः। स्वस्त्यात्रेयः। उष्णिक्।

## मन्त्रः
वाय॒वा या॑हि वी॒तये॑ जुषा॒णो ह॒व्यदा॑तये ।  
पिबा॑ सु॒तस्यान्ध॑सो अ॒भि प्रयः॑ ॥

## पदपाठः
वायो॒ इति॑ । आ । या॒हि॒ । वी॒तये॑ । जु॒षा॒णः । ह॒व्यऽदा॑तये ।  
पिब॑ । सु॒तस्य॑ । अन्ध॑सः । अ॒भि । प्रयः॑ ॥

## भाष्यम्
हेवायो प्रयोन्नं सोमाख्यं अभि अभिलक्ष्य आयाहि वीतये भक्षणाय जुषाणः प्रीयमाणः हव्यदातये हविर्दात्रेयजमानाय तदर्थं आगत्य- च सुतस्यान्धसः अभिषुतमन्धोन्नं सोमलक्षणं पिब ॥ ५ ॥ पृष्ठ्यस्यतृतीयेहनिप्रउगशस्त्रेऎन्द्रवायवस्तृचः इन्द्रश्चेत्यादिकेद्वेऋचौशंसेत् तयोः प्रथमान्द्वितीयांवा आवर्त्य तृचंसंपादयेत् तथाचसू- त्रितं-इन्द्रश्चवायवेषांसुतानामितिद्वयोरन्यतरान्द्विरिति ।