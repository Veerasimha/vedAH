+++
title = "०८ सजूर्विश्वेभिर्देवेभिरश्विभ्यामुषसा सजूः"

+++
## अधिमन्त्रम्
विश्वेदेवाः। स्वस्त्यात्रेयः। उष्णिक्।

## मन्त्रः
स॒जूर्विश्वे॑भिर्दे॒वेभि॑र॒श्विभ्या॑मु॒षसा॑ स॒जूः ।  
आ या॑ह्यग्ने अत्रि॒वत्सु॒ते र॑ण ॥

## पदपाठः
स॒ऽजूः । विश्वे॑भिः । दे॒वेभिः॑ । अ॒श्विऽभ्या॑म् । उ॒षसा॑ । स॒ऽजूः ।  
आ । या॒हि॒ । अ॒ग्ने॒ । अ॒त्रि॒ऽवत् । सु॒ते । र॒ण॒ ॥

## भाष्यम्
हेअग्ने विश्वेभिः सर्वैः देवेभिः देवैः सजूः सङ्गतः सन् अश्विभ्यांउषसाच सजूः समानप्रीतिः सन् आयाहि आगहि अत्रिवत् अत्रिरिव अत्रेर्यज्ञेयथातथेत्यर्थः यद्वा अत्रिर्यथायज्ञेरमतेतद्वत् सुते अभिषुतेसोमे रण रमस्व ॥ ८ ॥