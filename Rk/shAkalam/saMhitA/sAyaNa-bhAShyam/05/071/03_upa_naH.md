+++
title = "०३ उप नः"

+++
## अधिमन्त्रम्
मित्रावरुणौ। बाहुवृक्त आत्रेयः। गायत्री।

## मन्त्रः
उप॑ नः सु॒तमा ग॑तं॒ वरु॑ण॒ मित्र॑ दा॒शुषः॑ ।  
अ॒स्य सोम॑स्य पी॒तये॑ ॥

## पदपाठः
उप॑ । नः॒ । सु॒तम् । आ । ग॒त॒म् । वरु॑ण । मित्र॑ । दा॒शुषः॑ ।  
अ॒स्य । सोम॑स्य । पी॒तये॑ ॥

## भाष्यम्
नोस्माकं सुतमभिषुतं सोमंप्रति हेवरुण हेमित्र युवां उपागतं उपागच्छतं दाशुघोहविर्दातुर्ममास्यसोमस्य पीतये पानाय ॥ ३ ॥आमित्रेवरुणइतितृचात्मकंषोडशंसूक्तं बाहुवृक्तस्यर्षमौष्णिहं मैत्रावरुणं आमित्रऔष्णिहमित्यनुक्रमणिका दशशत्रेतृतीयेहनिप्रउ- गशस्त्रेअयंमैत्रावरुणस्यतृचः सूत्रितंच-आमित्रेवरुणेवयमश्विनावेहगच्छतमिति ।