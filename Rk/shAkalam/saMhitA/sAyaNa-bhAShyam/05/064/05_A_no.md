+++
title = "०५ आ नो"

+++
## अधिमन्त्रम्
मित्रावरुणौ। अर्चनाना आत्रेयः। अनुष्टुप्।

## मन्त्रः
आ नो॑ मित्र सुदी॒तिभि॒र्वरु॑णश्च स॒धस्थ॒ आ ।  
स्वे क्षये॑ म॒घोनां॒ सखी॑नां च वृ॒धसे॑ ॥

## पदपाठः
आ । नः॒ । मि॒त्र॒ । सु॒दी॒तिऽभिः॑ । वरु॑णः । च॒ । स॒धऽस्थे॑ । आ ।  
स्वे । क्षये॑ । म॒घोना॑म् । सखी॑नाम् । च॒ । वृ॒धसे॑ ॥

## भाष्यम्
हेमित्र त्वंचवरुणश्च सुदीतिभिः सुदीप्तियुक्तौ युवां नोस्मभ्यं सधस्थे सहस्थानेयज्ञे आगच्छ्तं द्वितीयआकारोनर्थकआदरार्थोवा किम- र्थमिति उच्यते मघोनां धनवतां ह्विष्मतां सखीनांच युवयोः सखीभूतानामस्माकं क्षये गृहे स्वे स्वकीये वृधसे वर्धनाय ॥ ५ ॥