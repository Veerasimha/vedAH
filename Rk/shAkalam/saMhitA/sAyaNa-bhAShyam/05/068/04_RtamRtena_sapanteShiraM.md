+++
title = "०४ ऋतमृतेन सपन्तेषिरं"

+++
## अधिमन्त्रम्
मित्रावरुणौ। यजत आत्रेयः। गायत्री।

## मन्त्रः
ऋ॒तमृ॒तेन॒ सप॑न्तेषि॒रं दक्ष॑माशाते ।  
अ॒द्रुहा॑ दे॒वौ व॑र्धेते ॥

## पदपाठः
ऋ॒तम् । ऋ॒तेन॑ । सप॑न्ता । इ॒षि॒रम् । दक्ष॑म् । आ॒शा॒ते॒ इति॑ ।  
अ॒द्रुहा॑ । दे॒वौ । व॒र्धे॒ते॒ इति॑ ॥

## भाष्यम्
ऋतेनोदकेननिमित्तेन ऋतं यज्ञं सपन्ता स्पृशन्तौ इषिरं एषणवन्तं दक्षं प्रवृद्धं यजमानं हविर्वा आशाते व्याप्नुतः अद्रुहा अद्रोग्धारौ देवौ मित्रावरुणौ युवांवर्धेते प्रवृद्धौभवतः ॥ ४ ॥