+++
title = "०३ ता नः"

+++
## अधिमन्त्रम्
मित्रावरुणौ। यजत आत्रेयः। गायत्री।

## मन्त्रः
ता नः॑ शक्तं॒ पार्थि॑वस्य म॒हो रा॒यो दि॒व्यस्य॑ ।  
महि॑ वां क्ष॒त्रं दे॒वेषु॑ ॥

## पदपाठः
ता । नः॒ । श॒क्त॒म् । पार्थि॑वस्य । म॒हः । रा॒यः । दि॒व्यस्य॑ ।  
महि॑ । वा॒म् । क्ष॒त्रम् । दे॒वेषु॑ ॥

## भाष्यम्
ता तौ देवौ नोस्मदर्थं पार्थिवस्य पृथिवीसंबद्धस्य दिव्यस्य दिविभवस्यच महोमहतोरायोधनस्य शक्तं समर्थौभवतं दातुमितिशेषः हेदेवौ वांयुवयोर्महि महत्पूज्यं क्षत्रं बलं देवेषु प्रसिद्धंस्तुमइतिशेषः ॥ ३ ॥