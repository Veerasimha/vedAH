+++
title = "०२ जुहुरे वि"

+++
## अधिमन्त्रम्
अग्निः। वव्रिरात्रेयः। गायत्री।

## मन्त्रः
जु॒हु॒रे वि चि॒तय॒न्तोऽनि॑मिषं नृ॒म्णं पा॑न्ति ।  
आ दृ॒ळ्हां पुरं॑ विविशुः ॥

## पदपाठः
जु॒हु॒रे । वि । चि॒तय॑न्तः । अनि॑ऽमिषम् । नृ॒म्णम् । पा॒न्ति॒ ।  
आ । दृ॒ळ्हाम् । पुर॑म् । वि॒वि॒शुः॒ ॥

## भाष्यम्
येविचितयन्तः तव प्रभावंजानन्तोजनाः अनिमिषं सर्वदाविजुहुरे जुह्विरे विशेषेणयज्ञार्थन्त्वामाह्वयन्ति आहूयच नृम्णं तवबलं हविर्भिःस्तोत्रैश्च पान्ति रक्षन्ति तेदृह्ळां शत्रुभिःसाधयितुमशक्यांपुरं पुरीं आविविशुः प्रविशन्ति शतंपूर्भिरायसीभिर्निपाहीतिनिगमः ॥ २ ॥