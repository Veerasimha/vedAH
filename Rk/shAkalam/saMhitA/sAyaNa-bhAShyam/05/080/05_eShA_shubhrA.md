+++
title = "०५ एषा शुभ्रा"

+++
## अधिमन्त्रम्
उषाः। सत्यश्रवा आत्रेयः। त्रिष्टुप्।

## मन्त्रः
ए॒षा शु॒भ्रा न त॒न्वो॑ विदा॒नोर्ध्वेव॑ स्ना॒ती दृ॒शये॑ नो अस्थात् ।  
अप॒ द्वेषो॒ बाध॑माना॒ तमां॑स्यु॒षा दि॒वो दु॑हि॒ता ज्योति॒षागा॑त् ॥

## पदपाठः
ए॒षा । शु॒भ्रा । न । त॒न्वः॑ । वि॒दा॒ना । ऊ॒र्ध्वाऽइ॑व । स्ना॒ती । दृ॒शये॑ । नः॒ । अ॒स्था॒त् ।  
अप॑ । द्वेषः॑ । बाध॑माना । तमां॑सि । उ॒षाः । दि॒वः । दु॒हि॒ता । ज्योति॑षा । आ । अ॒गा॒त् ॥

## भाष्यम्
एषोषः शुभ्रान शुभ्रवर्णानिर्मलास्वलङ्कृतायोषिदिव तन्वोगानि विदाना प्रज्ञापयन्ती स्नाती स्नानङ्कुर्वाणा ऊर्ध्वेव उन्नतेव स्नानादुत्ति- ष्ठन्तीव नोस्मदर्थं अस्माकंपुरतोवा द्रुशये सर्वेषान्दर्शनायउदस्थात् पूर्वस्यान्दिश्युत्तिष्ठति किङ्कुर्वन्ती द्वेषोद्वेष्याणि तमांस्यपबाधमाना दिवोदुहितोषाः ति ज्यातिषा तेजसा सहागादागच्छति ॥ ५ ॥