+++
title = "०२ नराशंसः सुषूदतीमं"

+++
## अधिमन्त्रम्
नराशंसः। वसुश्रुत आत्रेयः। गायत्री।

## मन्त्रः
नरा॒शंसः॑ सुषूदती॒मं य॒ज्ञमदा॑भ्यः ।  
क॒विर्हि मधु॑हस्त्यः ॥

## पदपाठः
नरा॒शंसः॑ । सु॒सू॒द॒ति॒ । इ॒मम् । य॒ज्ञम् । अदा॑भ्यः ।  
क॒विः । हि । मधु॑ऽहस्त्यः ॥

## भाष्यम्
नाराशंसः सरैः शंसनीयोऽयमग्निरिमं यज्ञमिदं हविर्वा सुषुदति । सुष्ठु प्रेरयति । स देवोऽदाभ्योऽहिंस्यः केनापि कविर्मेधावी मधुहस्त्यो मधुरहस्त्यः ॥ २ ॥