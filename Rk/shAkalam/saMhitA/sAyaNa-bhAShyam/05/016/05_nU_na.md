+++
title = "०५ नू न"

+++
## अधिमन्त्रम्
अग्निः। पूरुरात्रेयः। पङ्क्तिः।

## मन्त्रः
नू न॒ एहि॒ वार्य॒मग्ने॑ गृणा॒न आ भ॑र ।  
ये व॒यं ये च॑ सू॒रयः॑ स्व॒स्ति धाम॑हे॒ सचो॒तैधि॑ पृ॒त्सु नो॑ वृ॒धे ॥

## पदपाठः
नु । नः॒ । आ । इ॒हि॒ । वार्य॑म् । अग्ने॑ । गृ॒णा॒नः । आ । भ॒र॒ ।  
ये । व॒यम् । ये । च॒ । सू॒रयः॑ । स्व॒स्ति । धाम॑हे । सचा॑ । उ॒त । ए॒धि॒ । पृ॒त्ऽसु । नः॒ । वृ॒धे ॥

## भाष्यम्
हेअग्ने गृणानः स्तूयमानःसन् नुक्षिप्रं एहि यज्ञंप्रत्यागच्छ आगत्यच नोस्मभ्यंवार्यंवरणीयन्धनं आभर संपादय येवयंयजमानाः येचसूरयः स्तोतारः सचाहविर्भिः सहिता उभे ये वयं स्वस्ति स्तोत्रन्धामहे कुर्मः उतअपिच पृत्सु पृतनासुनोस्माकंवृधेसमृद्धये एधि भव ॥ ५ ॥आयज्ञैरितिपंचर्चन्तृतीयंसूक्तं आत्रेयस्यपूरोरार्षमाग्नेयम् अन्त्यापङ्क्तिः शिष्टाः पङ्क्त्यन्तपरिभाषयाअनुष्टुभः आयज्ञैरित्यनुक्रमणिका अन्त्यावर्जंप्रातरनुवाकाश्विनशस्त्रयोर्बृहद्वयइत्यादिदशसूक्तमध्येविनियोगउक्तः ।