+++
title = "०३ वृषा त्वा"

+++
## अधिमन्त्रम्
इन्द्रः। भौमोत्रिः। उष्णिक्।

## मन्त्रः
वृषा॑ त्वा॒ वृष॑णं हुवे॒ वज्रि॑ञ्चि॒त्राभि॑रू॒तिभिः॑ ।  
वृष॑न्निन्द्र॒ वृष॑भिर्वृत्रहन्तम ॥

## पदपाठः
वृषा॑ । त्वा॒ । वृष॑णम् । हु॒वे॒ । वज्रि॑न् । चि॒त्राभिः॑ । ऊ॒तिऽभिः॑ ।  
वृष॑न् । इ॒न्द्र॒ । वृष॑ऽभिः । वृ॒त्र॒ह॒न्ऽत॒म॒ ॥

## भाष्यम्
हेवज्रिन् वज्रवन्निन्द्र वृषासोमरसस्यसेक्ताहं वृषणं त्वां हुवे आह्वयामि किमर्थं चित्राभिश्चायनीयाभिः ऊतिभीरक्शाभिः निमित्तभूताभिः शिष्टङ्गतम् ॥ ३ ॥ ऋजीषीवज्रीत्येषाब्राह्मणाच्छंसिनः शस्त्रयाज्या ऋजीषीवज्रीवृषभस्तुराषाडितियाज्येतिहिसूत्रितम् ।