+++
title = "०२ या पृतनासु"

+++
## अधिमन्त्रम्
इन्द्राग्नी। भौमोत्रिः। अनुष्टुप्।

## मन्त्रः
या पृत॑नासु दु॒ष्टरा॒ या वाजे॑षु श्र॒वाय्या॑ ।  
या पञ्च॑ चर्ष॒णीर॒भी॑न्द्रा॒ग्नी ता ह॑वामहे ॥

## पदपाठः
या । पृत॑नासु । दु॒स्तरा॑ । या । वाजे॑षु । श्र॒वाय्या॑ ।  
या । पञ्च॑ । च॒र्ष॒णीः । अ॒भि । इ॒न्द्रा॒ग्नी इति॑ । ता । ह॒वा॒म॒हे॒ ॥

## भाष्यम्
या याविन्द्राग्नी पृतनासु सङ्ग्रामेषु दुष्टरा दुष्टरौ अनभिभाव्यौ या यौच वाजेषु सङ्ग्रामेषु अन्नेषुवा श्रवाय्या श्रवाय्यौ स्तुत्यौ या यौ पंचचर्षणीः चर्षणयोमनुष्याः तानभिरक्षतइतिशेषः ता तौ महानुभावौहवामहे स्तुमः ॥ २ ॥