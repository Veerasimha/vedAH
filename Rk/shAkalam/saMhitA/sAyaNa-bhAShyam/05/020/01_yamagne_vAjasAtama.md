+++
title = "०१ यमग्ने वाजसातम"

+++
## अधिमन्त्रम्
अग्निः। प्रयस्वन्त आत्रेयाः। अनुष्टुप्।

## मन्त्रः
यम॑ग्ने वाजसातम॒ त्वं चि॒न्मन्य॑से र॒यिम् ।  
तं नो॑ गी॒र्भिः श्र॒वाय्यं॑ देव॒त्रा प॑नया॒ युज॑म् ॥

## पदपाठः
यम् । अ॒ग्ने॒ । वा॒ज॒ऽसा॒त॒म॒ । त्वम् । चि॒त् । मन्य॑से । र॒यिम् ।  
तम् । नः॒ । गीः॒ऽभिः । श्र॒वाय्य॑म् । दे॒व॒ऽत्रा । प॒न॒य॒ । युज॑म् ॥

## भाष्यम्
हेअग्ने हेवाजसातम अत्यन्तमन्नद त्वं यं रयिं धनं अस्माभिर्दीयमानं हवीरूपन्धनं मन्यसेबुध्यसे चिदितिपादपूरणः श्रवाय्यंश्रवणीयं प्रशस्यं गीर्भिःस्तुतिभिः युजं युक्तं नोस्मदीयंहविर्लक्षणन्धनं तं देवत्रा देवेषु पनय प्रापयेत्यर्थः ॥ १ ॥