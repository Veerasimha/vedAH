+++
title = "०२ ये अग्ने"

+++
## अधिमन्त्रम्
अग्निः। प्रयस्वन्त आत्रेयाः। अनुष्टुप्।

## मन्त्रः
ये अ॑ग्ने॒ नेरय॑न्ति ते वृ॒द्धा उ॒ग्रस्य॒ शव॑सः ।  
अप॒ द्वेषो॒ अप॒ ह्वरो॒ऽन्यव्र॑तस्य सश्चिरे ॥

## पदपाठः
ये । अ॒ग्ने॒ । न । ई॒रय॑न्ति । ते॒ । वृ॒द्धाः । उ॒ग्रस्य॑ । शव॑सः ।  
अप॑ । द्वेषः॑ । अप॑ । ह्वरः॑ । अ॒न्यऽव्र॑तस्य । स॒श्चि॒रे॒ ॥

## भाष्यम्
हेअग्ने येजनाःवृद्धाः पश्वादिलक्षणैर्धनैः समृद्धाः सन्तः तेतुभ्यन्नेरयन्ति हवींषिनप्रयच्छन्ति तेउग्रस्य अधिकेनशवसोबलेन अन्नेनवा अप अपनीताः बलान्नहीनाभवन्तीत्यर्थः किंच अन्यव्रतस्य अन्यद्वैदिकाद्विभक्तंव्रतङ्कर्मस्यतस्यासुरस्यद्वेषः तत्संबन्धिनंविरोधं ह्वरोहिंसाच अपसश्चिरे आत्मानं प्रापयन्ति ॥ २ ॥