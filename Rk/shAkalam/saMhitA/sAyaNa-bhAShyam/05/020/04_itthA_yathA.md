+++
title = "०४ इत्था यथा"

+++
## अधिमन्त्रम्
अग्निः। प्रयस्वन्त आत्रेयाः। पङ्क्तिः।

## मन्त्रः
इ॒त्था यथा॑ त ऊ॒तये॒ सह॑सावन्दि॒वेदि॑वे ।  
रा॒य ऋ॒ताय॑ सुक्रतो॒ गोभिः॑ ष्याम सध॒मादो॑ वी॒रैः स्या॑म सध॒मादः॑ ॥

## पदपाठः
इ॒त्था । यथा॑ । ते॒ । ऊ॒तये॑ । सह॑साऽवन् । दि॒वेऽदि॑वे ।  
रा॒ये । ऋ॒ताय॑ । सु॒क्र॒तो॒ इति॑ सुऽक्रतो । गोभिः॑ । स्या॒म॒ । स॒ध॒ऽमादः॑ । वी॒रैः । स्या॒म॒ । स॒ध॒ऽमादः॑ ॥

## भाष्यम्
हेसहसावन् बलवन्नग्ने दिवेदिवे अन्वहं वयं ते तव ऊतये रक्षणाय यथास्याम तथा इत्थाइत्थङ्कुरु हेसुक्रतो राये धनाय ऋताय यज्ञायच यथायच यथास्याम तथाकुरु किंच गोभिः सधमादः सहमाद्यन्तः स्याम वीरैः पुत्रैश्चधमादः सहमाद्यन्तः स्याम तथाकुरु ॥ ४ ॥मनुष्वत्त्वेतिचतुरृचंसप्तमंसूक्तं आत्रेयस्यससस्यार्षं मनुष्वत्ससइत्यनुक्रमणिका पङ्क्त्यन्तंहेतिपूर्वोक्तत्वादिदमादीनित्रीणि -सूक्तानिपङ्क्त्यन्तानि शिष्टाअनुष्टुभः अग्निर्देवता प्रातरनुवाकाश्विनशस्त्रयोरुक्तोविनियोगः ।