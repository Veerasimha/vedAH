+++
title = "०३ स हि"

+++
## अधिमन्त्रम्
सविता। श्यावाश्व आत्रेयः। गायत्री।

## मन्त्रः
स हि रत्ना॑नि दा॒शुषे॑ सु॒वाति॑ सवि॒ता भगः॑ ।  
तं भा॒गं चि॒त्रमी॑महे ॥

## पदपाठः
सः । हि । रत्ना॑नि । दा॒शुषे॑ । सु॒वाति॑ । स॒वि॒ता । भगः॑ ।  
तम् । भा॒गम् । चि॒त्रम् । ई॒म॒हे॒ ॥

## भाष्यम्
सहि सखलु सविता भगोभजनीयोदेवोदाशुषे हविर्दात्रेमह्यं रत्नानि रमणीयानिधनानि सुवाति प्रेरयतिप्रयच्छति तन्देवं भागं भजनीयं चित्रं चायनीयन्धनं ईमहे याचामहे ॥ ३ ॥ अद्यानइतिचतुर्थीपंचमीभ्याममनोज्ञस्वप्नदर्शनेप्रत्यृचंजुहुयात् अद्यानोदेवसवितरितिद्वाभ्यामितिहिसूत्रितम् ।