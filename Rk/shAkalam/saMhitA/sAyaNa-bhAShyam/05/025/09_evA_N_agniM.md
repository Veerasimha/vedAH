+++
title = "०९ एवाँ अग्निं"

+++
## अधिमन्त्रम्
अग्निः। वसूयव आत्रेयाः। अनुष्टुप्।

## मन्त्रः
ए॒वाँ अ॒ग्निं व॑सू॒यवः॑ सहसा॒नं व॑वन्दिम ।  
स नो॒ विश्वा॒ अति॒ द्विषः॒ पर्ष॑न्ना॒वेव॑ सु॒क्रतुः॑ ॥

## पदपाठः
ए॒व । अ॒ग्निम् । व॒सु॒ऽयवः॑ । स॒ह॒सा॒नम् । व॒व॒न्दि॒म॒ ।  
सः । नः॒ । विश्वा॑ । अति॑ । द्विषः॑ । पर्ष॑त् । ना॒वाऽइ॑व । सु॒ऽक्रतुः॑ ॥

## भाष्यम्
वसूयवोवसुकामावयंसहसानमस्माकंबलमिवाचरन्तमग्निं एवमुक्तप्रकारेण ववन्दिम स्तुमः सुक्रतुः शोभनकर्मासोग्निर्नोस्मान् विश्वाः सर्वान् द्विषःशत्रून् अतिपर्षत् अतिपारयतु कथमिव नावासाधनेनसिन्धुमिव ॥ ९ ॥अग्नेपावकेतिनवर्चन्द्वादशंसूक्तं वसूयवऋषयः गायत्रीछन्दः अग्निर्देवता तथाचानुक्रान्तम्-अग्नेगायत्रमिति । प्रातरनुवाकेआग्नेयेक्रतौगायत्रेछन्दसिआशिनशस्त्रेचेदंसूक्तं सूत्रितंचअग्नेपावकदूतंवइतिसूक्तेइति । आधानेद्वितीयायामिष्टौप्रथमस्यहवि -षोग्नेपावकेत्येषायाज्या सूत्रितंच-सनः पावकदीदिवोग्नेपावकरोचिषेति ।