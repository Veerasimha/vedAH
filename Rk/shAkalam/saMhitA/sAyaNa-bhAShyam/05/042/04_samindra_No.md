+++
title = "०४ समिन्द्र णो"

+++
## अधिमन्त्रम्
विश्वेदेवाः। भौमोत्रिः। त्रिष्टुप्।

## मन्त्रः
समि॑न्द्र णो॒ मन॑सा नेषि॒ गोभिः॒ सं सू॒रिभि॑र्हरिवः॒ सं स्व॒स्ति ।  
सं ब्रह्म॑णा दे॒वहि॑तं॒ यदस्ति॒ सं दे॒वानां॑ सुम॒त्या य॒ज्ञिया॑नाम् ॥

## पदपाठः
सम् । इ॒न्द्र॒ । नः॒ । मन॑सा । ने॒षि॒ । गोभिः॑ । सम् । सू॒रिऽभिः॑ । ह॒रि॒ऽवः॒ । सम् । स्व॒स्ति ।  
सम् । ब्रह्म॑णा । दे॒वऽहि॑तम् । यत् । अस्ति॑ । सम् । दे॒वाना॑म् । सु॒ऽम॒त्या । य॒ज्ञिया॑नाम् ॥

## भाष्यम्
हेइन्द्र नोस्मान् मनसा प्रकृष्टेनचेतसा गोभिःसह सन्नेषिनयसि अस्मभ्यङ्गाःदापयसीत्यर्थः एवंसर्वत्र हेहरिवः हरिभ्यान्तद्वन्निन्द्र सूरिभिर्मेधाविभिः पुत्रैरृत्विग्भिर्वा सन्नेषि तथा स्वस्तिभिःक्षेमैः सन्नेषि ब्रह्मणा प्रभूतेनान्नेनसन्नेषि यदन्नन्देवहितमस्ति तेन किंच यज्ञियानां यज्ञार्हाणान्देवानां सुमत्या अनुग्रहबुद्भ्यासन्नेषि ॥ ४ ॥