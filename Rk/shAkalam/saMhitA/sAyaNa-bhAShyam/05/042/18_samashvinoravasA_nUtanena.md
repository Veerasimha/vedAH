+++
title = "१८ समश्विनोरवसा नूतनेन"

+++
## अधिमन्त्रम्
विश्वेदेवाः। भौमोत्रिः। त्रिष्टुप्।

## मन्त्रः
सम॒श्विनो॒रव॑सा॒ नूत॑नेन मयो॒भुवा॑ सु॒प्रणी॑ती गमेम ।  
आ नो॑ र॒यिं व॑हत॒मोत वी॒राना विश्वा॑न्यमृता॒ सौभ॑गानि ॥

## पदपाठः
सम् । अ॒श्विनोः॑ । अव॑सा । नूत॑नेन । म॒यः॒ऽभुवा॑ । सु॒ऽप्रनी॑ती । ग॒मे॒म॒ ।  
आ । नः॒ । र॒यिम् । व॒ह॒त॒म् । आ । उ॒त । वी॒रान् । आ । विश्वा॑नि । अ॒मृ॒ता॒ । सौभ॑गानि ॥

## भाष्यम्
वयंअश्विनोः नूतनेनपूर्वमन्यैरननुभूतेन मयोभुवा सुखस्यभावयित्रा सुप्रणीती शोबनप्रणयनवता अवसा रक्षणेन सङ्गमेम सङ्गच्छेमहि हेअमृता अमरणावश्विनौ नोस्मभ्यंरयिन्धनंआवहतंप्रापयतं ओतवीरान् सुवीर्यवतः पुत्रानप्यावहतं विश्वानि सौभगान्यप्यावहतम् ॥ १८ ॥आधेनवइतिसप्तदशर्चंएकादशंसूक्तं अत्रेरार्षन्त्रैष्टुभंवैश्वदेवं अत्रानुक्रमणिका-आधेनवस्त्र्यूनैतयोरुपान्त्यैकपदेति । विनियोगोलैङ्गिकः अपोनप्त्नीयएकधनासु हविर्धानप्रतिनीयमानासुआद्यानुप्रवचनीया सूत्रितंच-आधेनवः पयसातूर्ण्यर्थाः स्मन्यायन्त्युपयन्त्यन्याइति ।