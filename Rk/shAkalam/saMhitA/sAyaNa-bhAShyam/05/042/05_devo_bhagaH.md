+++
title = "०५ देवो भगः"

+++
## अधिमन्त्रम्
विश्वेदेवाः। भौमोत्रिः। त्रिष्टुप्।

## मन्त्रः
दे॒वो भगः॑ सवि॒ता रा॒यो अंश॒ इन्द्रो॑ वृ॒त्रस्य॑ सं॒जितो॒ धना॑नाम् ।  
ऋ॒भु॒क्षा वाज॑ उ॒त वा॒ पुरं॑धि॒रव॑न्तु नो अ॒मृता॑सस्तु॒रासः॑ ॥

## पदपाठः
दे॒वः । भगः॑ । स॒वि॒ता । रा॒यः । अंशः॑ । इन्द्रः॑ । वृ॒त्रस्य॑ । स॒म्ऽजितः॑ । धना॑नाम् ।  
ऋ॒भु॒क्षाः । वाजः॑ । उ॒त । वा॒ । पुर॑म्ऽधिः । अव॑न्तु । नः॒ । अ॒मृता॑सः । तु॒रासः॑ ॥

## भाष्यम्
अत्रलिङ्गोक्तादेवताः भगोदेवःसविताच रायोधनस्यस्वामी अंशस्त्वष्टा वृत्रस्यहन्ताइन्द्रश्च एतेदेवाः धनानांसंजितः सम्यक् जेतारः ऋभुक्षाः ऋभुर्वाजश्च उतवा अपिच पुरन्धिर्बहुधीः विश्वोच्यते एतेच अमृतासोअमृताअमरणधर्माणःक् भगादिदेवाः तुरासः अस्मद्यज्ञंप्रति त्वरमाणाः सन्तोनोस्मानवन्तुरक्षन्तु ॥ ५ ॥