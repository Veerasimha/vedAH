+++
title = "०१ अर्चन्तस्त्वा हवामहेऽर्चन्तः"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
अर्च॑न्तस्त्वा हवाम॒हेऽर्च॑न्तः॒ समि॑धीमहि ।  
अग्ने॒ अर्च॑न्त ऊ॒तये॑ ॥

## पदपाठः
अर्च॑न्तः । त्वा॒ । ह॒वा॒म॒हे॒ । अर्च॑न्तः । सम् । इ॒धी॒म॒हि॒ ।  
अग्ने॑ । अर्च॑न्तः । ऊ॒तये॑ ॥

## भाष्यम्
हेअग्ने त्वा त्वां अर्चन्तः पूजयन्तोवयं ह्वामहे आह्वयामः अर्चन्तस्तुवन्तोवयं ऊतये रक्षणाय तर्पणायवा त्वांसमिधीमहि समिद्भिःसन्दीपयामः अर्चन्तइतितृतीयंपदमादरातिशयार्थम् ॥ १ ॥