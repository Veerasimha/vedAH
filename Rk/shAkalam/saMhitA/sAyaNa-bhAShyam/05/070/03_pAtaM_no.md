+++
title = "०३ पातं नो"

+++
## अधिमन्त्रम्
मित्रावरुणौ। उरुचक्रिरात्रेयः। गायत्री।

## मन्त्रः
पा॒तं नो॑ रुद्रा पा॒युभि॑रु॒त त्रा॑येथां सुत्रा॒त्रा ।  
तु॒र्याम॒ दस्यू॑न्त॒नूभिः॑ ॥

## पदपाठः
पा॒तम् । नः॒ । रु॒द्रा॒ । पा॒युऽभिः॑ । उ॒त । त्रा॒ये॒था॒म् । सु॒ऽत्रा॒त्रा ।  
तु॒र्याम॑ । दस्यू॑न् । त॒नूभिः॑ ॥

## भाष्यम्
हेरुद्रा उक्तरूपौ देवौ युवां नोस्मान् पायुभिः रक्षणैः पातं रक्षतं उतापिच सुत्रात्रा शोभनेनत्राणेन त्रायेथां पालयेथां इष्टप्राप्त्यनिष्ट- परिहारभेदेनभेदः स्तोत्रादिवैकल्याच्छत्रोर्वात्रायेथां अभिमतप्रापणेनरक्षतमित्यर्थः वयंच तनूभिः पुत्रादिभिः सहिताः स्वीयैरङ्गैर्वा दस्यून् शत्रून् तुर्याम हिंस्याम तरेमवा ॥ ३ ॥