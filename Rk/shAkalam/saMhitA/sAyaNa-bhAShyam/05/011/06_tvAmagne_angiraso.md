+++
title = "०६ त्वामग्ने अङ्गिरसो"

+++
## अधिमन्त्रम्
अग्निः। सुतंभर आत्रेयः। जगती।

## मन्त्रः
त्वाम॑ग्ने॒ अङ्गि॑रसो॒ गुहा॑ हि॒तमन्व॑विन्दञ्छिश्रिया॒णं वने॑वने ।  
स जा॑यसे म॒थ्यमा॑नः॒ सहो॑ म॒हत्त्वामा॑हुः॒ सह॑सस्पु॒त्रम॑ङ्गिरः ॥

## पदपाठः
त्वाम् । अ॒ग्ने॒ । अङ्गि॑रसः । गुहा॑ । हि॒तम् । अनु॑ । अ॒वि॒न्द॒न् । शि॒श्रि॒या॒णम् । वने॑ऽवने ।  
सः । जा॒य॒से॒ । म॒थ्यमा॑नः । सहः॑ । म॒हत् । त्वाम् । आ॒हुः॒ । सह॑सः । पु॒त्रम् । अ॒ङ्गि॒रः॒ ॥

## भाष्यम्
हेअग्ने अङ्गिरसऋषयः गुहा गुहायां हितं निहितं निगूढं वनेवने वृक्षेवृक्षे शिश्रियाणं आश्रितं त्वां अन्वविन्दन् अलभन्त महत् महता सहः सहसा बलेनयुक्तः सत्वं मथ्यमानोजायसे हेअङ्गिरः अङ्गिरसांप्रकृतिभूत त्वांसहसस्पुत्रमाहुः ॥ शिश्रियाणं श्रिञ् सेवायां लिटःकानच् शपःश्लुः श्लावितिद्विर्वचनं इयङादेशः चित्त्वादन्तोदात्तः ॥ ६ ॥प्राग्नयेबृहतइतिषळृचन्द्वादशंसूक्तं सुतंभरस्यार्षन्त्रैष्टुभमाग्नेयं प्राग्नायइत्यनुक्रान्तम् । प्रातरनुवाकेआग्नेयेक्रतौत्रै ष्टुभेछन्दसि आश्विन –शस्त्रेचेदंसूक्तं सूत्रितंच-प्राग्नयेबृहतेप्रवेधसेकवयइति ।