+++
title = "०२ यदिन्द्र ते"

+++
## अधिमन्त्रम्
इन्द्रः। प्रभूवसुराङ्गिरसः। अनुष्टुप्।

## मन्त्रः
यदि॑न्द्र ते॒ चत॑स्रो॒ यच्छू॑र॒ सन्ति॑ ति॒स्रः ।  
यद्वा॒ पञ्च॑ क्षिती॒नामव॒स्तत्सु न॒ आ भ॑र ॥

## पदपाठः
यत् । इ॒न्द्र॒ । ते॒ । चत॑स्रः । यत् । शू॒र॒ । सन्ति॑ । ति॒स्रः ।  
यत् । वा॒ । पञ्च॑ । क्षि॒ती॒नाम् । अवः॑ । तत् । सु । नः॒ । आ । भ॒र॒ ॥

## भाष्यम्
हेइन्द्र ते तव यत् याऊतयः चतस्रः चतसृषुवर्णेषुसंश्रिताःसन्ति याश्चहेशूर तिस्रः त्रिषु लोकेषुवर्तमानाः यद्वा वाशब्दश्चार्थे यत् याश्चपंचक्षितीनांपंचजनसंबन्धिन्यऊतयः सन्ति अवोरक्षणन्तत्सर्वं सुसुष्ठुनोस्मभ्यमाभर आहरेति ॥ २ ॥