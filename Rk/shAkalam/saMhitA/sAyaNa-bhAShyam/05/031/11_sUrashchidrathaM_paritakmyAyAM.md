+++
title = "११ सूरश्चिद्रथं परितक्म्यायां"

+++
## अधिमन्त्रम्
इन्द्रः। अवस्युरात्रेयः। त्रिष्टुप्।

## मन्त्रः
सूर॑श्चि॒द्रथं॒ परि॑तक्म्यायां॒ पूर्वं॑ कर॒दुप॑रं जूजु॒वांस॑म् ।  
भर॑च्च॒क्रमेत॑शः॒ सं रि॑णाति पु॒रो दध॑त्सनिष्यति॒ क्रतुं॑ नः ॥

## पदपाठः
सूरः॑ । चि॒त् । रथ॑म् । परि॑ऽतक्म्यायाम् । पूर्व॑म् । क॒र॒त् । उप॑रम् । जू॒जु॒ऽवांस॑म् ।  
भर॑त् । च॒क्रम् । एत॑शः । सम् । रि॒णा॒ति॒ । पु॒रः । दध॑त् । स॒नि॒ष्य॒ति॒ । क्रतु॑म् । नः॒ ॥

## भाष्यम्
इन्द्रः परितक्म्यायां सङ्ग्रमेपरितोगच्छन्त्यस्यांभयइतिपरितक्म्या सङ्ग्रामः तस्मिन् एतशाख्येनऋषिणासहयोद्धुःसूरश्चित् सूर्यस्यापिसंबन्धिनं जूजुवांसं वेगेनगच्छन्तं रथं उपरं उपरतव्यापारंपूर्वङ्करत् पुराकरोत् एतशःएतशाय विभक्तिव्यत्ययः इन्द्रः पूर्वन्द्विचक्रस्यरथस्य एकंचक्रंभरत् अहरत् सइन्द्रः तेनचक्रेणासुरान् संरिणाति हिनस्ति अपिच पुरोदधत् अस्मान् पुरस्कुर्वन् नोस्मदीयङ्क्रतुंयज्ञंसनिष्यति संभजतु ॥ ११ ॥