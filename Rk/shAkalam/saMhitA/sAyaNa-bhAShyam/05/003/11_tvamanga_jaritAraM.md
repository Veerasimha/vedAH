+++
title = "११ त्वमङ्ग जरितारं"

+++
## अधिमन्त्रम्
अग्निः। वसुश्रुत आत्रेयः। त्रिष्टुप्।

## मन्त्रः
त्वम॒ङ्ग ज॑रि॒तारं॑ यविष्ठ॒ विश्वा॑न्यग्ने दुरि॒ताति॑ पर्षि ।  
स्ते॒ना अ॑दृश्रन्रि॒पवो॒ जना॒सोऽज्ञा॑तकेता वृजि॒ना अ॑भूवन् ॥

## पदपाठः
त्वम् । अ॒ङ्ग । ज॒रि॒तार॑म् । य॒वि॒ष्ठ॒ । विश्वा॑नि । अ॒ग्ने॒ । दुः॒ऽइ॒ता । अति॑ । प॒र्षि॒ ।  
स्ते॒नाः । अ॒दृ॒श्र॒न् । रि॒पवः॑ । जना॑सः । अज्ञा॑तऽकेताः । वृ॒जि॒नाः । अ॒भू॒व॒न् ॥

## भाष्यम्
हे अङ्ग स्वामिन्यविष्ठ युवतमाग्ने जरितारं स्तोतारमनुग्रहीतुं विश्वानि दुरिता दुरितान्यति पर्षि । अतिपारयसि । स्तेनास्तस्करा अदृश्रन् । दृश्यन्ते । रिपवो जनासः शत्रुभूता मनुष्या अज्ञातकेन्ता अप्रज्ञातचिह्ना व्रुजिना अस्माभिर्वर्जिता अभूवन् । भवन्ति ॥ ११ ॥