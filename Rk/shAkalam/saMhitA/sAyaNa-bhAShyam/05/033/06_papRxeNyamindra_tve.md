+++
title = "०६ पपृक्षेण्यमिन्द्र त्वे"

+++
## अधिमन्त्रम्
इन्द्रः। संवरणः प्राजापत्यः। त्रिष्टुप्।

## मन्त्रः
प॒पृ॒क्षेण्य॑मिन्द्र॒ त्वे ह्योजो॑ नृ॒म्णानि॑ च नृ॒तमा॑नो॒ अम॑र्तः ।  
स न॒ एनीं॑ वसवानो र॒यिं दाः॒ प्रार्यः स्तु॑षे तुविम॒घस्य॒ दान॑म् ॥

## पदपाठः
प॒पृ॒क्षेण्य॑म् । इ॒न्द्र॒ । त्वे इति॑ । हि । ओजः॑ । नृ॒म्णानि॑ । च॒ । नृ॒तमा॑नः । अम॑र्तः ।  
सः । नः॒ । एनी॑म् । व॒स॒वा॒नः॒ । र॒यिम् । दाः॒ । प्र । अ॒र्यः । स्तु॒षे॒ । तु॒वि॒ऽम॒घस्य॑ । दान॑म् ॥

## भाष्यम्
हेइन्द्र पपृक्षेण्यं संपर्कार्हं पूज्यंवा ओजोबलन्त्वेहि त्वयिखलु त्वदधीनमित्यर्थः नृतमानोनृत्यन्नमर्तोमरणधर्मा सत्वं वसवानः आच्छादयन् स्वतेजसाजगत् नृम्णानि नृमणानि द्रविणानि वक्ष्यमाणरय्यपेक्षयाचशब्दः एनीं एनवर्णां श्वेतवर्णां नोस्मभ्यंरयिन्धनन्दाः देहि अहंच अर्यईश्वरस्यतुविमघ्रस्य प्रभूतधनस्यचदानंप्रस्तुषे स्तौमि ॥ ६ ॥