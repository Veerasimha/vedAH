+++
title = "०५ सुसंदृशं त्वा"

+++
## अधिमन्त्रम्
सूर्यः। चक्षुः सौर्यः। गायत्री।

## मन्त्रः
सु॒सं॒दृशं॑ त्वा व॒यं प्रति॑ पश्येम सूर्य ।  
वि प॑श्येम नृ॒चक्ष॑सः ॥

## पदपाठः
सु॒ऽस॒न्दृश॑म् । त्वा॒ । व॒यम् । प्रति॑ । प॒श्ये॒म॒ । सू॒र्य॒ ।  
वि । प॒श्ये॒म॒ । नृ॒ऽचक्ष॑सः ॥

## भाष्यम्
हे सूर्य सुसन्दृशं सुष्ठु सन्दृष्टारं त्वा त्वाम् वयं प्रति पश्येम। प्रत्येकं द्रष्टारो भूयास्म। तथा न्रुचक्शसो नृभिर्मनुष्यैरमाभिर्द्रष्टव्यान्पदार्थान्विपश्येम। विद्रष्टारो भवेम। यद्वा। नृचक्शसो नृणां शत्रुमनुष्याणाम् हिम्सकाः सन्तो वयं विशिष्टज्ञाना भवेम॥५॥