+++
title = "०६ समजैषमिमा अहं"

+++
## अधिमन्त्रम्
शची पौलोमी। शची पौलोमी। अनुष्टुप्।

## मन्त्रः
सम॑जैषमि॒मा अ॒हं स॒पत्नी॑रभि॒भूव॑री ।  
यथा॒हम॒स्य वी॒रस्य॑ वि॒राजा॑नि॒ जन॑स्य च ॥

## पदपाठः
सम् । अ॒जै॒ष॒म् । इ॒माः । अ॒हम् । स॒ऽपत्नीः॑ । अ॒भि॒ऽभूव॑री ।  
यथा॑ । अ॒हम् । अ॒स्य । वी॒रस्य॑ । वि॒ऽराजा॑नि । जन॑स्य । च॒ ॥

## भाष्यम्
अबिभूवर्यभिभवित्र्यहमिमाः सपत्नीः समजैषम्। सम्यगभ्यभूवम्। यथा येन प्रकारेनाहमस्य वीरस्येन्द्रस्य तदीयपरिजनस्य च विराजानि विशेषेन राजमाना भवानि। तथा समजैषमित्यर्थः॥६॥