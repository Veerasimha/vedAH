+++
title = "१० गोभिष्टरेमामतिं दुरेवां"

+++
## अधिमन्त्रम्
इन्द्रः। कृष्णः। त्रिष्टुप्।

## मन्त्रः
गोभि॑ष्टरे॒माम॑तिं दु॒रेवां॒ यवे॑न॒ क्षुधं॑ पुरुहूत॒ विश्वा॑म् ।  
व॒यं राज॑भिः प्रथ॒मा धना॑न्य॒स्माके॑न वृ॒जने॑ना जयेम ॥

## पदपाठः
गोभिः॑ । त॒रे॒म॒ । अम॑तिम् । दुः॒ऽएवा॑म् । यवे॑न । क्षुध॑म् । पु॒रु॒ऽहू॒त॒ । विश्वा॑म् ।  
व॒यम् । राज॑ऽभिः । प्र॒थ॒मा । धना॑नि । अ॒स्माके॑न । वृ॒जने॑न । ज॒ये॒म॒ ॥

## भाष्यम्
दशमी एकादशी च व्याख्याता ॥ १० ॥ ११ ॥