+++
title = "०३ यत्ते भूमिं"

+++
## अधिमन्त्रम्
मन आवर्तनं। बन्धुः श्रुतबन्धुर्विप्रबन्धुर्गौपायनाः। अनुष्टुप्।

## मन्त्रः
यत्ते॒ भूमिं॒ चतु॑र्भृष्टिं॒ मनो॑ ज॒गाम॑ दूर॒कम् ।  
तत्त॒ आ व॑र्तयामसी॒ह क्षया॑य जी॒वसे॑ ॥

## पदपाठः
यत् । ते॒ । भूमि॑म् । चतुः॑ऽभृष्टिम् । मनः॑ । ज॒गाम॑ । दूर॒कम् ।  
तत् । ते॒ । आ । व॒र्त॒या॒म॒सि॒ । इ॒ह । क्षया॑य । जी॒वसे॑ ॥

## भाष्यम्
हे सुबन्धो यन्मनो भूमिं चतुर्भृष्तिम्। चतुर्दिक्षु भ्रंशो यस्याः सा। तां जगाम तदावर्तयामः॥३॥