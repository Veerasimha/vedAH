+++
title = "०८ नरो ये"

+++
## अधिमन्त्रम्
अग्निः। विमद ऐन्द्रः प्राजापत्यो वा वसुकृद्वा वासुक्रः। गायत्री।

## मन्त्रः
नरो॒ ये के चा॒स्मदा विश्वेत्ते वा॒म आ स्युः॑ ।  
अ॒ग्निं ह॒विषा॒ वर्ध॑न्तः ॥

## पदपाठः
नरः॑ । ये । के । च॒ । अ॒स्मत् । आ । विश्वा॑ । इत् । ते । वा॒मे । आ । स्यु॒रिति॑ स्युः ।  
अ॒ग्निम् । ह॒विषा॑ । वर्ध॑न्तः ॥

## भाष्यम्
नरोनेतारः ये के च ये केचित् पुत्रपौत्रादयः अस्मदस्माकं सन्ति आकारः पूरकः ते पुत्रपौत्रादयः वामे वननीये संभजनीये विश्वेत् विश्वस्मिन्नेव पश्वादिधने आस्युः आसमन्ता द्भवेयुः उपविशेयुरित्याशास्महे । किङ्कुर्वन्तः अग्निं अङ्गनादिगुणविशिष्टं देवं हविषा पुरो- डाशादिकेन वर्धन्तः वर्धयन्तः ॥ ८ ॥