+++
title = "०५ पुनर्नः पितरो"

+++
## अधिमन्त्रम्
विश्वेदेवाः। बन्धुः श्रुतबन्धुर्विप्रबन्धुर्गौपायनाः। गायत्री।

## मन्त्रः
पुन॑र्नः पितरो॒ मनो॒ ददा॑तु॒ दैव्यो॒ जनः॑ ।  
जी॒वं व्रातं॑ सचेमहि ॥

## पदपाठः
पुनः॑ । नः॒ । पि॒त॒रः॒ । मनः॑ । ददा॑तु । दैव्यः॑ । जनः॑ ।  
जी॒वम् । व्रात॑म् । स॒चे॒म॒हि॒ ॥

## भाष्यम्
नोस्माकं पितरः पितृभूता अङ्गिरसो जनः। तेषां सङ्घ इत्यर्थः। स च जीवं व्रातं प्राणादीन्द्रियसङ्घातं पुनर्ददातु। तथा दैव्यो जनः। जनशब्दः सङ्घवचनः। देवानां सङ्घोऽपि जीवं व्रातं च ददातु। वयं च तदुभयं सचेमहि। प्राप्नुयाम ॥५॥