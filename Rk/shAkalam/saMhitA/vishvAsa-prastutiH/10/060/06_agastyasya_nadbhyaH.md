+++
title = "०६ अगस्त्यस्य नद्भ्यः"

+++
## अधिमन्त्रम्
असमातिः। अगस्त्यस्य स्वसैषां माता ऋषिका। अनुष्टुप्।

## मन्त्रः
अ॒गस्त्य॑स्य॒ नद्भ्यः॒ सप्ती॑ युनक्षि॒ रोहि॑ता ।  
प॒णीन्न्य॑क्रमीर॒भि विश्वा॑न्राजन्नरा॒धसः॑ ॥

## पदपाठः
अ॒गस्त्य॑स्य । नत्ऽभ्यः॑ । सप्ती॒ इति॑ । यु॒न॒क्षि॒ । रोहि॑ता ।  
प॒णीन् । नि । अ॒क्र॒मीः॒ । अ॒भि । विश्वा॑न् । रा॒ज॒न् । अ॒रा॒धसः॑ ॥

## भाष्यम्
अनयागस्त्यस्य स्वसा बम्भ्वादीनां माता राजानम् स्तौति। हे राजन्नसमाते त्वमगस्त्यस्यर्षेर्नद्भ्यो नन्दयितृभ्यो बन्ध्वादिभ्यो निमित्तभुतेभ्येस्तेषां धनप्राप्तये सप्ती सर्पण स्वभावावश्वौ रोहिता तोहितवर्णौ युनक्षि। योजय रथे। तथा कृत्वा विश्वान् सर्वानराधसोऽदातृनयजमानान्पणीन्वणिजो लुब्धकान्निकृष्टं नितरां वाभ्यक्रमीः। अभिभव॥६॥