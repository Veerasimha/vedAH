+++
title = "०४ ग्रावाणः सविता"

+++
## अधिमन्त्रम्
ग्रावाणः। ऊर्ध्वग्रावार्बुदिः। गायत्री।

## मन्त्रः
ग्रावा॑णः सवि॒ता नु वो॑ दे॒वः सु॑वतु॒ धर्म॑णा ।  
यज॑मानाय सुन्व॒ते ॥

## पदपाठः
ग्रावा॑णः । स॒वि॒ता । नु । वः॒ । दे॒वः । सु॒व॒तु॒ । धर्म॑णा ।  
यज॑मानाय । सु॒न्व॒ते ॥

## भाष्यम्
देवो दानादिगुणयुक्तः सविता हे ग्रावाणो वो युष्मान्धर्मणात्मीयेन धारणेन नु क्षिप्रं प्र सुवतु। अभिषवे प्रेरयतु। किमर्थम् । सुन्वते सोमाभिषवं कुर्वते यजमानाय यजमानार्थम्। तस्य यागनिष्पत्तय इत्यर्थः॥४॥