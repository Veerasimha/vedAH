+++
title = "०२ हृदिस्पृशस्त आसते"

+++
## अधिमन्त्रम्
सोमः। विमद ऐन्द्रः प्राजापत्यो वा वसुकृद्वा वासुक्रः। आस्तारपङ्क्तिः।

## मन्त्रः
हृ॒दि॒स्पृश॑स्त आसते॒ विश्वे॑षु सोम॒ धाम॑सु ।  
अधा॒ कामा॑ इ॒मे मम॒ वि वो॒ मदे॒ वि ति॑ष्ठन्ते वसू॒यवो॒ विव॑क्षसे ॥

## पदपाठः
हृ॒दि॒ऽस्पृशः॑ । ते॒ । आ॒स॒ते॒ । विश्वे॑षु । सो॒म॒ । धाम॑ऽसु ।  
अध॑ । कामाः॑ । इ॒मे । मम॑ । वि । वः॒ । मदे॑ । वि । ति॒ष्ठ॒न्ते॒ । व॒सु॒ऽयवः॑ । विव॑क्षसे ॥

## भाष्यम्
हे सोम ते तव हृदिस्पृशः स्तुतिभिः हृदयं स्पृशन्तऋत्विजः विश्वॆषु धामसु सर्वेषु स्तानेषु आसते त्वां स्तुवन्तस्तिष्ठन्ति । अध अथ इमे ईदृग्भूताः कामाः अभिलाषाः वि- वोमदे तव सोमपानजन्यविविधे मदनिमित्ते सति सोमयागार्थमित्यर्थः । वसूयवोवसुका- माः धनमिच्छन्तः मम हृदयादितिशेषः वितिष्ठन्ते उत्तिष्ठन्ति क्र्मादेवं यस्माद्विवक्षसे महान् भवसि ॥ २ ॥