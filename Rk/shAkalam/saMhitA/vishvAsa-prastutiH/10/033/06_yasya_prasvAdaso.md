+++
title = "०६ यस्य प्रस्वादसो"

+++
## अधिमन्त्रम्
उपमश्रवा मैत्रातिथिः। कवष ऐलूषः। गायत्री।

## मन्त्रः
यस्य॒ प्रस्वा॑दसो॒ गिर॑ उप॒मश्र॑वसः पि॒तुः ।  
क्षेत्रं॒ न र॒ण्वमू॒चुषे॑ ॥

## पदपाठः
यस्य॑ । प्रऽस्वा॑दसः । गिरः॑ । उ॒प॒मऽश्र॑वसः । पि॒तुः ।  
क्षेत्र॑म् । न । र॒ण्वम् । ऊ॒चुषे॑ ॥

## भाष्यम्
हे राजन् उपमश्रवसस्तव पितुर्यस्य मित्रातिथेर्गिरोवाचः प्रस्वादसः प्रकर्षेण स्वादपि- त्र्यः । तत्र दृष्टान्तः—ऊचुषे सेवमानाय दरिद्राय दानार्थं प्रकल्पितं रण्वं रमणीयं क्षेत्रं च यथा क्षेत्रं स्वदयितृ तद्वदित्यर्थः । उत्तरत्र संबन्धः ॥ ६ ॥