+++
title = "०५ यस्य मा"

+++
## अधिमन्त्रम्
कुरुश्रवणस्य त्रासदस्यवस्य दानस्तुतिः। कवष ऐलूषः। गायत्री।

## मन्त्रः
यस्य॑ मा ह॒रितो॒ रथे॑ ति॒स्रो वह॑न्ति साधु॒या ।  
स्तवै॑ स॒हस्र॑दक्षिणे ॥

## पदपाठः
यस्य॑ । मा॒ । ह॒रितः॑ । रथे॑ । ति॒स्रः । वह॑न्ति । सा॒धु॒ऽया ।  
स्तवै॑ । स॒हस्र॑ऽदक्षिणे ॥

## भाष्यम्
यस्य कुरुश्रवणाख्यस्य राज्ञः स्वभूतास्तिस्रोहरितः त्रयोश्वा रथे प्रस्थितं मा मां कषवं साधुया साधुवहन्ति कुरुश्रवणं राजानमहं सहस्रदक्षिणेस्मिन् यागे स्तवै स्तौमि प्रष्टिवा- हिनं रथं च परिगृह्य ऋषिराशास्ते ॥ ५ ॥ अतः परं यस्येत्यादिकेन सूक्तशेषेण मित्रातिथौ राज्ञि मृते तत्पुत्रस्योपमश्रवसः समी- पमागत्यकवषः स्नेहात् शोकं निवारयति ।