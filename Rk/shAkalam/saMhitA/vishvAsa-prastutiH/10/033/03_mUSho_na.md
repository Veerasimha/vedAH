+++
title = "०३ मूषो न"

+++
## अधिमन्त्रम्
इन्द्रः। कवष ऐलूषः। सतो बृहती।

## मन्त्रः
मूषो॒ न शि॒श्ना व्य॑दन्ति मा॒ध्यः॑ स्तो॒तारं॑ ते शतक्रतो ।  
स॒कृत्सु नो॑ मघवन्निन्द्र मृळ॒याधा॑ पि॒तेव॑ नो भव ॥

## पदपाठः
मूषः॑ । न । शि॒श्ना । वि । अ॒द॒न्ति॒ । मा॒ । आ॒ऽध्यः॑ । स्तो॒तार॑म् । ते॒ । श॒त॒क्र॒तो॒ इति॑ शतऽक्रतो ।  
स॒कृत् । सु । नः॒ । म॒घ॒ऽव॒न् । इ॒न्द्र॒ । मृ॒ळ॒य॒ । अध॑ । पि॒ताऽइ॑व । नः॒ । भ॒व॒ ॥

## भाष्यम्
हे शतक्रतो बहुकर्मन् मघवन्निन्द्र ते तव स्तोतारं मा मां कवषं आध्यः आधयः मू- षोन यथा मूषिकाः शिश्ना स्नातानि सूत्राण्यश्नन्ति तथा व्यदन्ति विविधमदन्ति । तथाच यास्कः—सन्तपन्तिमामभितः सपत्न्यइवेमाः पर्शवः कूपपर्शवोमूषिकाइवास्नातानि सूत्राणि व्यदन्ति स्वाङ्गाभिधानं वास्यात् शिश्नानि व्यदन्तीति वा सन्तपन्ति माध्यः कामाइति । तथा च सति हे इन्द्र नोस्मान्सकृत्सुमृळयाभीष्टप्रदानेन सम्यक् सुखय अध अथ नोस्माकं पि- तेव यथा पिता तद्वद्रक्षिता भव ॥ ३ ॥