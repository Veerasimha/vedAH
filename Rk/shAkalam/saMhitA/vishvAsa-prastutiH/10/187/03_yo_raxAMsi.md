+++
title = "०३ यो रक्षांसि"

+++
## अधिमन्त्रम्
अग्निः। वत्स आग्नेयः। गायत्री।

## मन्त्रः
यो रक्षां॑सि नि॒जूर्व॑ति॒ वृषा॑ शु॒क्रेण॑ शो॒चिषा॑ ।  
स नः॑ पर्ष॒दति॒ द्विषः॑ ॥

## पदपाठः
यः । रक्षां॑सि । नि॒ऽजूर्व॑ति । वृषा॑ । शु॒क्रेण॑ । शो॒चिषा॑ ।  
सः । नः॒ । प॒र्ष॒त् । अति॑ । द्विषः॑ ॥

## भाष्यम्
वृषा वर्षिता योऽगिन्ः शुक्रेण निर्मलेन शुभ्रवर्णेन वा शोचिषा तेजसा रक्षांसि यज्ञस्य हन्तॄणि निजूर्वति निहिनस्ति। जुर्वी हिंसार्थः। गतमन्यत्॥३॥