+++
title = "०४ यो विश्वाभि"

+++
## अधिमन्त्रम्
अग्निः। वत्स आग्नेयः। गायत्री।

## मन्त्रः
यो विश्वा॒भि वि॒पश्य॑ति॒ भुव॑ना॒ सं च॒ पश्य॑ति ।  
स नः॑ पर्ष॒दति॒ द्विषः॑ ॥

## पदपाठः
यः । विश्वा॑ । अ॒भि । वि॒ऽपश्य॑ति । भुव॑ना । सम् । च॒ । पश्य॑ति ।  
सः । नः॒ । प॒र्ष॒त् । अति॑ । द्विषः॑ ॥

## भाष्यम्
योऽग्निः सूर्यरूपेण विश्वा विश्वानि सर्वाणि भूतजातान्यभिमुखं विपश्यति विशेषेण तेजसा प्रेक्षते। प्रकाशयतीत्यर्थः। भुवना भुवनानि भुतजातानि सं पश्यति च सम्यग्जानाति च। अन्यत्सिद्धम्॥४॥