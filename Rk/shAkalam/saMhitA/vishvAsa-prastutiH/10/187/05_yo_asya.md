+++
title = "०५ यो अस्य"

+++
## अधिमन्त्रम्
अग्निः। वत्स आग्नेयः। गायत्री।

## मन्त्रः
यो अ॒स्य पा॒रे रज॑सः शु॒क्रो अ॒ग्निरजा॑यत ।  
स नः॑ पर्ष॒दति॒ द्विषः॑ ॥

## पदपाठः
यः । अ॒स्य । पा॒रे । रज॑सः । शु॒क्रः । अ॒ग्निः । अजा॑यत ।  
सः । नः॒ । प॒र्ष॒त् । अति॑ । द्विषः॑ ॥

## भाष्यम्
अस्य रजसो लोकस्यान्तरिक्षस्या पार उपरिदेशे शुक्रह् शुभ्रवर्णॊ योऽग्निर्विद्युदात्मना सूर्यात्मना वाजयत प्रादुर्भवति स नोऽस्मान्द्विषो द्वेष्टॄनति पर्षत्। अतिपारयतु॥५॥