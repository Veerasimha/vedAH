+++
title = "०२ यो वः"

+++
## अधिमन्त्रम्
आपः। त्रिशिरास्त्वाष्ट्रः सिन्धुद्वीपो वांबरीषः। गायत्री।

## मन्त्रः
यो वः॑ शि॒वत॑मो॒ रस॒स्तस्य॑ भाजयते॒ह नः॑ ।  
उ॒श॒तीरि॑व मा॒तरः॑ ॥

## पदपाठः
यः । वः॒ । शि॒वऽत॑मः । रसः॑ । तस्य॑ । भा॒ज॒य॒त॒ । इ॒ह । नः॒ ।  
उ॒श॒तीःऽइ॑व । मा॒तरः॑ ॥

## भाष्यम्
हेआपः वोयुष्माकं स्वभूतोयोरसः शिवतमः सुखतमः इहास्मिन् लोके तस्य तं रसं नोस्मान् भाजयत सेवयत उपयोजयतेत्यर्थः । तत्र दृष्टान्तः—उशतीरिव उशत्यइव पुत्र- समृद्धिं कामयमाना मातरः स्तन्यं रसं यथा भाजयन्ति प्रापयन्ति तद्वत् ॥ २ ॥