+++
title = "०२ अहमस्मि सपत्नहेन्द्र"

+++
## अधिमन्त्रम्
सपत्नघ्नं। ऋषभो वैराजः शाक्वरो वा। अनुष्टुप्।

## मन्त्रः
अ॒हम॑स्मि सपत्न॒हेन्द्र॑ इ॒वारि॑ष्टो॒ अक्ष॑तः ।  
अ॒धः स॒पत्ना॑ मे प॒दोरि॒मे सर्वे॑ अ॒भिष्ठि॑ताः ॥

## पदपाठः
अ॒हम् । अ॒स्मि॒ । स॒प॒त्न॒ऽहा । इन्द्रः॑ऽइव । अरि॑ष्टः । अक्ष॑तः ।  
अ॒धः । स॒ऽपत्नाः॑ । मे॒ । प॒दोः । इ॒मे । सर्वे॑ । अ॒भिऽस्थि॑ताः ॥

## भाष्यम्
अहं सपतन् हा सपत्नानां शत्रूणां हन्तास्मि। भवामि। इन्द्र इवेन्द्रो यथा केनाप्यहिंसितो भवति तथाहमप्यरिष्टोऽहिंसितोऽक्शतोऽव्रणश्च भवामि। इमे दृश्यमानाः सर्वे सपत्ना मे मम पदोः पादयोरधोऽधस्तादभिष्ठिता आक्रान्ता भवन्तु॥२॥