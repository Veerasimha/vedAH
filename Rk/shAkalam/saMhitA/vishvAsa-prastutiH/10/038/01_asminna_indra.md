+++
title = "०१ अस्मिन्न इन्द्र"

+++
## अधिमन्त्रम्
इन्द्रः। इन्द्रो मुष्कवान्। जगती।

## मन्त्रः
अ॒स्मिन्न॑ इन्द्र पृत्सु॒तौ यश॑स्वति॒ शिमी॑वति॒ क्रन्द॑सि॒ प्राव॑ सा॒तये॑ ।  
यत्र॒ गोषा॑ता धृषि॒तेषु॑ खा॒दिषु॒ विष्व॒क्पत॑न्ति दि॒द्यवो॑ नृ॒षाह्ये॑ ॥

## पदपाठः
अ॒स्मिन् । नः॒ । इ॒न्द्र॒ । पृ॒त्सु॒तौ । यश॑स्वति । शिमी॑ऽवति । क्रन्द॑सि । प्र । अ॒व॒ । सा॒तये॑ ।  
यत्र॑ । गोऽसा॑ता । धृ॒षि॒तेषु॑ । खा॒दिषु॑ । विष्व॑क् । पत॑न्ति । दि॒द्यवः॑ । नृ॒ऽसह्ये॑ ॥

## भाष्यम्
हे इन्द्र त्वं यशस्वति कीर्तिमति शिमीवति परस्परप्रहारलक्षणकर्मवति अस्मिन्नुपस्थि- ते पृत्सुतौ सङ्ग्रामे क्रन्दसि सिंहनादं करोषि । सातये धनलाभाय प्राव नः अस्मान् प्ररक्ष- सि च । कस्मिन्नित्यत्राह यत्र यस्मिन् गोषाता गोसातौ लब्धपशुके भृषाह्ये नृणामभिभा- वुके च सङ्ग्रामे खादिषु परस्परखादकेषु च योद्दृषु धृषितेषु धृष्टेषु सत्सु दिद्यवः आयु धानि विष्वक् सर्वतः पतन्ति ॥ १ ॥