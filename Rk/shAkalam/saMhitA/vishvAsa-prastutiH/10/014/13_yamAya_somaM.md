+++
title = "१३ यमाय सोमं"

+++
## अधिमन्त्रम्
यमः। यमः। अनुष्टुप्।

## मन्त्रः
य॒माय॒ सोमं॑ सुनुत य॒माय॑ जुहुता ह॒विः ।  
य॒मं ह॑ य॒ज्ञो ग॑च्छत्य॒ग्निदू॑तो॒ अरं॑कृतः ॥

## पदपाठः
य॒माय॑ । सोम॑म् । सु॒नु॒त॒ । य॒माय॑ । जु॒हु॒त॒ । ह॒विः ।  
य॒मम् । ह॒ । य॒ज्ञः । ग॒च्छ॒ति॒ । अ॒ग्निऽदू॑तः । अर॑म्ऽकृतः ॥

## भाष्यम्
हे ऋत्विजोयमाय यमदेवार्थं सोमं सुनुत लतात्मकं सोममभिषुणुत । तथा यमाय यमार्थं हविर्जुहुत अग्निदूतः अस्मिन्यज्ञे सोमोयमग्निदूतः । अग्नेदूर्तत्वमन्यत्राम्नातं—अग्नि र्देवानान्दूतआसीदिति । अरङ्कृतः बहुभिर्द्रव्यैरलङ्काररूपैर्युक्तः तादृशोयज्ञोयमं ह यममेव गच्छति ॥ १३ ॥