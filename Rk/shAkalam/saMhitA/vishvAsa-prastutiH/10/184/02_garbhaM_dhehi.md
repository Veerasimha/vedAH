+++
title = "०२ गर्भं धेहि"

+++
## अधिमन्त्रम्
लिङ्गोक्तदेवताः (विष्णुत्वष्टृप्रजापतिसिनीवालीसरस्वत्यश्विनः) गर्भार्थाशीः। त्वष्टा गर्भकर्ता, विष्णुर्वा प्राजापत्यः। अनुष्टुप्।

## मन्त्रः
गर्भं॑ धेहि सिनीवालि॒ गर्भं॑ धेहि सरस्वति ।  
गर्भं॑ ते अ॒श्विनौ॑ दे॒वावा ध॑त्तां॒ पुष्क॑रस्रजा ॥

## पदपाठः
गर्भ॑म् । धे॒हि॒ । सि॒नी॒वा॒लि॒ । गर्भ॑म् । धे॒हि॒ । स॒र॒स्व॒ति॒ ।  
गर्भ॑म् । ते॒ । अ॒श्विनौ॑ । दे॒वौ । आ । ध॒त्ता॒म् । पुष्क॑रऽस्रजा ॥

## भाष्यम्
हे सिनीवल्येतत्संज्ञे देवि गर्भं धेहि। निषिक्तं गर्भं धारय। हे सरस्वति त्वं च निशिक्तं गर्भं धारय। हे जाये पुष्करस्रजा पुष्करमालिनौ स्वर्णकमलाभरणावश्विनौ देवौ ते तव गर्भमा धत्ताम्। प्रक्शिपताम्। कुरुतामित्यर्थः॥२॥