+++
title = "०६ त्वं नो"

+++
## अधिमन्त्रम्
विश्वेदेवाः। अग्निस्तापसः। अनुष्टुप्।

## मन्त्रः
त्वं नो॑ अग्ने अ॒ग्निभि॒र्ब्रह्म॑ य॒ज्ञं च॑ वर्धय ।  
त्वं नो॑ दे॒वता॑तये रा॒यो दाना॑य चोदय ॥

## पदपाठः
त्वम् । नः॒ । अ॒ग्ने॒ । अ॒ग्निऽभिः॑ । ब्रह्म॑ । य॒ज्ञम् । च॒ । व॒र्ध॒य॒ ।  
त्वम् । नः॒ । दे॒वऽता॑तये । रा॒यः । दाना॑य । चो॒द॒य॒ ॥

## भाष्यम्
हे अग्ने त्वमग्निभिस्त्वद्विभूतिभूतैरन्यैरग्निभिः सार्धं नोऽस्माकं ब्रह्मस्तोत्रं यज्ञं च वर्धय। तथा त्वं नोऽस्माकं देवतातये। यज्ञनामैतत्। यागार्थं रायो धनस्य दानाय प्रदानाय चोदय। दातॄन्प्रेरय॥६॥