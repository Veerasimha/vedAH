+++
title = "०८ अग्निरीशे वसव्यस्याग्निर्महः"

+++
## अधिमन्त्रम्
विश्वेदेवाः। वामदेवो गौतमः। गायत्री।

## मन्त्रः
अ॒ग्निरी॑शे वस॒व्य॑स्या॒ग्निर्म॒हः सौभ॑गस्य ।  
तान्य॒स्मभ्यं॑ रासते ॥

## पदपाठः
अ॒ग्निः । ई॒शे॒ । व॒स॒व्य॑स्य । अ॒ग्निः । म॒हः । सौभ॑गस्य ।  
तानि॑ । अ॒स्मभ्य॑म् । रा॒स॒ते॒ ॥

## भाष्यम्
अग्निर्देवो वसव्यस्य धनसमूहस्येशे । ईष्टे दातुम् । तथाग्निर्महो महतः सौभगस्य सुभगत्वस्यापीशे । अतस्तानि धनानि सौभाग्यं चास्मभ्यं रासते । ददातु ॥ ८ ॥