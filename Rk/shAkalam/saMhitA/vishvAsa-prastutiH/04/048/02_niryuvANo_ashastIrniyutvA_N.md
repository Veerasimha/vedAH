+++
title = "०२ निर्युवाणो अशस्तीर्नियुत्वाँ"

+++
## अधिमन्त्रम्
वायुः। वामदेवो गौतमः। अनुष्टुप्।

## मन्त्रः
नि॒र्यु॒वा॒णो अश॑स्तीर्नि॒युत्वाँ॒ इन्द्र॑सारथिः ।  
वाय॒वा च॒न्द्रेण॒ रथे॑न या॒हि सु॒तस्य॑ पी॒तये॑ ॥

## पदपाठः
निः॒ऽयु॒वा॒नः । अश॑स्तीः । नि॒युत्वा॑न् । इन्द्र॑ऽसारथिः ।  
वायो॒ इति॑ । आ । च॒न्द्रेण॑ । रथे॑न । या॒हि । सु॒तस्य॑ । पी॒तये॑ ॥

## भाष्यम्
हे वायो त्वमशस्तीरभिशस्तीर्निर्युवाणो निःशेषेण नियोजयन्नियुत्वान्नियुत्संज्ञकाश्ववानिन्द्रसारथिरिन्द्र सहायः सन् आ याहि ॥ २ ॥