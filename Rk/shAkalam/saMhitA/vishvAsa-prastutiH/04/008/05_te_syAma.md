+++
title = "०५ ते स्याम"

+++
## अधिमन्त्रम्
अग्निः। वामदेवो गौतमः। गायत्री।

## मन्त्रः
ते स्या॑म॒ ये अ॒ग्नये॑ ददा॒शुर्ह॒व्यदा॑तिभिः ।  
य ईं॒ पुष्य॑न्त इन्ध॒ते ॥

## पदपाठः
ते । स्या॒म॒ । ये । अ॒ग्नये॑ । द॒दा॒शुः । ह॒व्यऽदा॑तिभिः ।  
ये । ई॒म् । पुष्य॑न्तः । इ॒न्ध॒ते ॥

## भाष्यम्
ते तव यजमानाः स्याम । भूयाम । त इत्युक्तम् । क इत्युच्यते । ये यजमाना अग्नये हव्यदातिभिर्हविर्दानैर्ददाशुः । प्रीतिं कुर्वन्ति । ईमेनमग्निं पुष्यन्तो वर्धयन्तो ये यजमाना इन्धते । समिद्भिर्दीप्तियुक्तं कुर्वन्ति ॥ ५ ॥