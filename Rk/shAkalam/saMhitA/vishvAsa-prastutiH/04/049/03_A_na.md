+++
title = "०३ आ न"

+++
## अधिमन्त्रम्
इन्द्राबृहस्पती। वामदेवो गौतमः। गायत्री।

## मन्त्रः
आ न॑ इन्द्राबृहस्पती गृ॒हमिन्द्र॑श्च गच्छतम् ।  
सो॒म॒पा सोम॑पीतये ॥

## पदपाठः
आ । नः॒ । इ॒न्द्रा॒बृ॒ह॒स्प॒ती॒ इति॑ । गृ॒हम् । इन्द्रः॑ । च॒ । ग॒च्छ॒त॒म् ।  
सो॒म॒ऽपा । सोम॑ऽपीतये ॥

## भाष्यम्
ऐन्द्राबार्हस्पत्यायामिष्टौ प्रधानस्या न इन्द्रेति त्रुतीयानुवाक्योत्तरायाज्या । सूत्रितं च । आ न इन्द्राबृहस्पती अस्मे इन्द्राबृहस्पती । आ. २-११ । इति ॥हे इन्द्राबृहस्पती । अथ विविच्योच्यते । हे बृहस्पते त्वं चेन्द्रश्च सोमपा सोमपौ युवां सोमपितये सोमपानाय नो गृहस्मद्यागसम्बन्ध्या गच्छतं ॥ ३ ॥