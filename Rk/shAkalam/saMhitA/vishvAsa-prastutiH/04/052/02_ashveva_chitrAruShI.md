+++
title = "०२ अश्वेव चित्रारुषी"

+++
## अधिमन्त्रम्
उषाः। वामदेवो गौतमः। गायत्री।

## मन्त्रः
अश्वे॑व चि॒त्रारु॑षी मा॒ता गवा॑मृ॒ताव॑री ।  
सखा॑भूद॒श्विनो॑रु॒षाः ॥

## पदपाठः
अश्वा॑ऽइव । चि॒त्रा । अरु॑षी । मा॒ता । गवा॑म् । ऋ॒तऽव॑री ।  
सखा॑ । अ॒भू॒त् । अ॒श्विनोः॑ । उ॒षाः ॥

## भाष्यम्
अश्वेव चित्रा जायनीयारुषी आरोचमाना गवां रश्मीनां माता निर्मात्री ऋतावरी यज्ञवत्युषा अश्विनोः सखा समानख्याना सह स्तूयमानाभूत् । भवति । अश्विनोरुषसा सह स्तूयमानात्वात्सखित्वं परस्परं ॥ २ ॥