+++
title = "०६ आपप्रुषी विभावरि"

+++
## अधिमन्त्रम्
उषाः। वामदेवो गौतमः। गायत्री।

## मन्त्रः
आ॒प॒प्रुषी॑ विभावरि॒ व्या॑व॒र्ज्योति॑षा॒ तमः॑ ।  
उषो॒ अनु॑ स्व॒धाम॑व ॥

## पदपाठः
आ॒ऽप॒प्रुषी॑ । वि॒भा॒ऽव॒रि॒ । वि । आ॒वः॒ । ज्योति॑षा । तमः॑ ।  
उषः॑ । अनु॑ । स्व॒धाम् । अ॒व॒ ॥

## भाष्यम्
हे विभावरि विभावत्युषस्त्वमापप्रुष्यापुरयन्ती तेजसा जगत् ज्योतिषा तेजसा तमोऽन्धकारं व्यावः । व्यावृणोः किञ्च अनु पश्चात् स्वधां हविर्लक्शणमन्नमव । रक्ष ॥ ६ ॥