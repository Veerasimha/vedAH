+++
title = "०५ प्रति भद्रा"

+++
## अधिमन्त्रम्
उषाः। वामदेवो गौतमः। गायत्री।

## मन्त्रः
प्रति॑ भ॒द्रा अ॑दृक्षत॒ गवां॒ सर्गा॒ न र॒श्मयः॑ ।  
ओषा अ॑प्रा उ॒रु ज्रयः॑ ॥

## पदपाठः
प्रति॑ । भ॒द्राः । अ॒दृ॒क्ष॒त॒ । गवा॑म् । सर्गाः॑ । न । र॒श्मयः॑ ।  
आ । उ॒षाः । अ॒प्राः॒ । उ॒रु । ज्रयः॑ ॥

## भाष्यम्
भद्राः स्तुत्या रश्मयः प्रत्यद्रुक्षत । प्रतिदृश्यन्ते । गवामुदकानानां सर्गा न वर्षधारा इवेयमुषा उरु ज्रयो महत्तेज आप्राः । आपूरयत् ॥ ५ ॥