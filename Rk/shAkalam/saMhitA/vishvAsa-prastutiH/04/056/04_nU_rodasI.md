+++
title = "०४ नू रोदसी"

+++
## अधिमन्त्रम्
द्यावापृथिव्यौ। वामदेवो गौतमः। त्रिष्टुप्।

## मन्त्रः
नू रो॑दसी बृ॒हद्भि॑र्नो॒ वरू॑थैः॒ पत्नी॑वद्भिरि॒षय॑न्ती स॒जोषाः॑ ।  
उ॒रू॒ची विश्वे॑ यज॒ते नि पा॑तं धि॒या स्या॑म र॒थ्यः॑ सदा॒साः ॥

## पदपाठः
नु । रो॒द॒सी॒ इति॑ । बृ॒हत्ऽभिः॑ । नः॒ । वरू॑थैः । पत्नी॑वत्ऽभिः । इ॒षय॑न्ती॒ इति॑ । स॒ऽजोषाः॑ ।  
उ॒रू॒ची इति॑ । विश्वे॒ इति॑ । य॒ज॒तेे इति॑ । नि । पा॒त॒म् । धि॒या । स्या॒म॒ । र॒थ्यः॑ । स॒दा॒ऽसाः ॥

## भाष्यम्
हे रोदसी द्यावा पृथिव्यौ नु क्शिप्रं पत्नीवद्भिः पत्नी सहितैर्बृहद्भिर्महद्भिर्वरुथैर्गृहैर्धनैर्वा सहेषयन्ती अस्माकमन्नमिच्छन्त्यौ सजोषाः परस्परं सङ्गते उरूची उर्वञ्चने विश्वे व्याप्ते यजते यष्तव्ये सत्यौ नोऽस्मान् निपातम् । नितराम् रक्शतम् । धियेत्यादि गतम् ॥ ४ ॥