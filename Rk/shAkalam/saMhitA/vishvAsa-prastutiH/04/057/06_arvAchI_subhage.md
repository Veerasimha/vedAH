+++
title = "०६ अर्वाची सुभगे"

+++
## अधिमन्त्रम्
सीता। वामदेवो गौतमः। अनुष्टुप्।

## मन्त्रः
अ॒र्वाची॑ सुभगे भव॒ सीते॒ वन्दा॑महे त्वा ।  
यथा॑ नः सु॒भगास॑सि॒ यथा॑ नः सु॒फलास॑सि ॥

## पदपाठः
अ॒र्वाची॑ । सु॒ऽभ॒गे॒ । भ॒व॒ । सीते॑ । वन्दा॑महे । त्वा॒ ।  
यथा॑ । नः॒ । सु॒ऽभगा॑ । अस॑सि । यथा॑ । नः॒ । सु॒फला॑ । अस॑सि ॥

## भाष्यम्
हे सुभगे सीते त्वमर्वाच्यर्वागञ्चना भव । त्वा त्वां वन्दामहे । स्तुवीमहि । यथा नः सुभागाससि । शोभनधना भवसि । यथा नः सुफलाससि तथा मन्दामहे ॥ ६ ॥