+++
title = "१० अस्माँ अवन्तु"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒स्माँ अ॑वन्तु ते श॒तम॒स्मान्त्स॒हस्र॑मू॒तयः॑ ।  
अ॒स्मान्विश्वा॑ अ॒भिष्ट॑यः ॥

## पदपाठः
अ॒स्मान् । अ॒व॒न्तु॒ । ते॒ । श॒तम् । अ॒स्मान् । स॒हस्र॑म् । ऊ॒तयः॑ ।  
अ॒स्मान् । विश्वाः॑ । अ॒भिष्ट॑यः ॥

## भाष्यम्
हे इन्द्र ते त्वदीयाः शतं शतसङ्ख्याका ऊतयो रक्षा अस्मानवन्तु । रक्षण्तु । सहस्रं सहस्रसङ्ख्याकास्त्वदीया रक्षा अस्मानवन्तु । विश्वाः सर्वाण्यभिष्टयस्त्वदीयान्यभिगमनान्यस्मानवन्तु ॥ १० ॥