+++
title = "१४ अस्माकं धृष्णुया"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒स्माकं॑ धृष्णु॒या रथो॑ द्यु॒माँ इ॒न्द्रान॑पच्युतः ।  
ग॒व्युर॑श्व॒युरी॑यते ॥

## पदपाठः
अ॒स्माक॑म् । धृ॒ष्णु॒ऽया । रथः॑ । द्यु॒ऽमान् । इ॒न्द्र॒ । अन॑पऽच्युतः ।  
ग॒व्युः । अ॒श्व॒ऽयुः । ई॒य॒ते॒ ॥

## भाष्यम्
हे इन्द्र धृष्णुया धृष्णुः शत्रूणां धर्षको द्युमान्दीप्तिमाननपच्युतो विनाशरहितो गव्युर्गोमानश्वयुरश्ववानस्माकमस्मत्सम्बन्धी रथ ईयते । सर्वत्र गच्छतु । तेन रथेनास्मान्रक्शेत्यर्थः ॥ १४ ॥