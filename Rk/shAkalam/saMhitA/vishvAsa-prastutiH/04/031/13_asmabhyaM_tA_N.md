+++
title = "१३ अस्मभ्यं ताँ"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒स्मभ्यं॒ ताँ अपा॑ वृधि व्र॒जाँ अस्ते॑व॒ गोम॑तः ।  
नवा॑भिरिन्द्रो॒तिभिः॑ ॥

## पदपाठः
अ॒स्मभ्य॑म् । तान् । अप॑ । वृ॒धि॒ । व्र॒जान् । अस्ता॑ऽइव । गोऽम॑तः ।  
नवा॑भिः । इ॒न्द्र॒ । ऊ॒तिऽभिः॑ ॥

## भाष्यम्
हे इन्द्र त्वं नवाभिनूतनाभिरूतिभी रक्षाभिरस्तेव क्षेप्ता शूर इव गोमतो गोभिर्युक्तान् तान् प्रसिद्धान्रजान् गोनिवासानस्मभ्यमपा वृधि । उद्घाटय ॥ १३ ॥