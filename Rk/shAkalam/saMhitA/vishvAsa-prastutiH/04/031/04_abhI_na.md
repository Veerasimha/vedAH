+++
title = "०४ अभी न"

+++
## अधिमन्त्रम्
इन्द्रः। वामदेवो गौतमः। गायत्री।

## मन्त्रः
अ॒भी न॒ आ व॑वृत्स्व च॒क्रं न वृ॒त्तमर्व॑तः ।  
नि॒युद्भि॑श्चर्षणी॒नाम् ॥

## पदपाठः
अ॒भि । नः॒ । आ । व॒वृ॒त्स्व॒ । च॒क्रम् । न । वृ॒त्तम् । अर्व॑तः ।  
नि॒युत्ऽभिः॑ । च॒र्ष॒णी॒नाम् ॥

## भाष्यम्
हे इन्द्र त्वं वृत्तम् चक्रं न वर्तमानं चक्रमिवार्वत उपगन्तॄन्नोऽस्मान् चर्षणीनामस्मदीयानां मनुष्यानां नियुद्भिः स्तुतिभिरभ्या ववृत्स्व । अभ्यावर्तस्व ॥ ४ ॥