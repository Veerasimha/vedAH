+++
title = "०६ इन्द्रवायू अयं"

+++
## अधिमन्त्रम्
इन्द्रवायू। वामदेवो गौतमः। गायत्री।

## मन्त्रः
इन्द्र॑वायू अ॒यं सु॒तस्तं दे॒वेभिः॑ स॒जोष॑सा ।  
पिब॑तं दा॒शुषो॑ गृ॒हे ॥

## पदपाठः
इन्द्र॑वायू॒ इति॑ । अ॒यम् । सु॒तः । तम् । दे॒वेभिः॑ । स॒ऽजोष॑सा ।  
पिब॑तम् । दा॒शुषः॑ । गृ॒हे ॥

## भाष्यम्
हे इन्द्रवायू आयं सोमः सुतोऽभिषुतः । तं सोमं देवेभिर्देवैः सजोषसा समानप्रीतौ दाशुषो हविर्दातुर्गृहे यागशालायां पिबन्तम् ॥ ६ ॥