+++
title = "०७ वि नो"

+++
## अधिमन्त्रम्
ऋभवः। वामदेवो गौतमः। अनुष्टुप्।

## मन्त्रः
वि नो॑ वाजा ऋभुक्षणः प॒थश्चि॑तन॒ यष्ट॑वे ।  
अ॒स्मभ्यं॑ सूरयः स्तु॒ता विश्वा॒ आशा॑स्तरी॒षणि॑ ॥

## पदपाठः
वि । नः॒ । वा॒जाः॒ । ऋ॒भु॒क्ष॒णः॒ । प॒थः । चि॒त॒न॒ । यष्ट॑वे ।  
अ॒स्मभ्य॑म् । सू॒र॒यः॒ । स्तु॒ताः । विश्वाः॑ । आशाः॑ । त॒री॒षणि॑ ॥

## भाष्यम्
हे वाजा हे ऋभुक्षण ऋभवो नोऽस्माकं पथो वार्गान् यष्टवे यष्टुं यज्ञमार्गान्वि चितन । विचेतयत । पाज्ञापयतेत्यर्थः । अस्मभ्यं हे सूरयो मेधाविनो यूयं स्तुताः सन्तो विश्वा आशाः सर्वा दिशस्तरीषणि तरीतुं सामर्थ्यम् । वितरतेति शेषः ॥ ७ ॥