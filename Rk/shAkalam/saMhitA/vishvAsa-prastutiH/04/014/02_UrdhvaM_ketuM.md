+++
title = "०२ ऊर्ध्वं केतुं"

+++
## अधिमन्त्रम्
अग्निर्लिङ्गोक्तदेवता वा। वामदेवो गौतमः। त्रिष्टुप्।

## मन्त्रः
ऊ॒र्ध्वं के॒तुं स॑वि॒ता दे॒वो अ॑श्रे॒ज्ज्योति॒र्विश्व॑स्मै॒ भुव॑नाय कृ॒ण्वन् ।  
आप्रा॒ द्यावा॑पृथि॒वी अ॒न्तरि॑क्षं॒ वि सूर्यो॑ र॒श्मिभि॒श्चेकि॑तानः ॥

## पदपाठः
ऊ॒र्ध्वम् । के॒तुम् । स॒वि॒ता । दे॒वः । अ॒श्रे॒त् । ज्योतिः॑ । विश्व॑स्मै । भुव॑नाय । कृ॒ण्वन् ।  
आ । अ॒प्राः॒ । द्यावा॑पृथि॒वी इति॑ । अ॒न्तरि॑क्षम् । वि । सूर्यः॑ । र॒श्मिऽभिः॑ । चेकि॑तानः ॥

## भाष्यम्
विश्वस्मै सर्वस्मै भुवनाय लिकाय ज्योतिस्तेजः कृन्वन् कुवन् सविता प्रेरको देव ऊर्ध्वमुन्मुखं केतुं प्रकाशकं भानुमश्रेत् । आश्रयति । विचेकितानः सर्वं विशेशेण पश्यन् सूर्यो रश्मिभिः स्वकीयैः किरणैर्द्यावापृथिवी द्युलोकभूलोकौ चान्तरिक्षं चाप्राः । समन्तादपुरयत् ॥ २ ॥