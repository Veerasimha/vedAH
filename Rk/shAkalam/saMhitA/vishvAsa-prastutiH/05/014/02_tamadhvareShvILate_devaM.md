+++
title = "०२ तमध्वरेष्वीळते देवं"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
तम॑ध्व॒रेष्वी॑ळते दे॒वं मर्ता॒ अम॑र्त्यम् ।  
यजि॑ष्ठं॒ मानु॑षे॒ जने॑ ॥

## पदपाठः
तम् । अ॒ध्व॒रेषु॑ । ई॒ळ॒ते॒ । दे॒वम् । मर्ताः॑ । अम॑र्त्यम् ।  
यजि॑ष्ठम् । मानु॑षे । जने॑ ॥

## भाष्यम्
मर्ताः मनुष्याः देवन्द्योतमानममर्त्यं अमरणधर्माणं मानुषे मनुष्याणांसंबन्धिनि जने लोके यजिष्ठं यष्टृतमं तमग्निं अध्वरेषु सप्ततन्तुषु ईळते स्तुवन्ति ॥ २ ॥