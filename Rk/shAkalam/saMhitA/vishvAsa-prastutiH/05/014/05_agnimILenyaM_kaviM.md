+++
title = "०५ अग्निमीळेन्यं कविं"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
अ॒ग्निमी॒ळेन्यं॑ क॒विं घृ॒तपृ॑ष्ठं सपर्यत ।  
वेतु॑ मे शृ॒णव॒द्धव॑म् ॥

## पदपाठः
अ॒ग्निम् । ई॒ळेन्य॑म् । क॒विम् । घृ॒तऽपृ॑ष्ठम् । स॒प॒र्य॒त॒ ।  
वेतु॑ । मे॒ । शृ॒णव॑त् । हव॑म् ॥

## भाष्यम्
हेजनः ईळेन्यंस्तुत्यङ्कविं क्रान्तदर्शिनं घृतपृष्ठं दीप्तोपरिभागं अग्निं सपर्यत पूजयत सोग्निर्मेहवं मदीयमाह्वानं वेतु कामयतां श्रृणवत् श्रृणोतुच ॥ ५ ॥