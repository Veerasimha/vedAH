+++
title = "१९ एष क्षेति"

+++
## अधिमन्त्रम्
रथवीतिर्दाल्भ्यः। श्यावाश्व आत्रेयः। गायत्री।

## मन्त्रः
ए॒ष क्षे॑ति॒ रथ॑वीतिर्म॒घवा॒ गोम॑ती॒रनु॑ ।  
पर्व॑ते॒ष्वप॑श्रितः ॥

## पदपाठः
ए॒षः । क्षे॒ति॒ । रथ॑ऽवीतिः । म॒घऽवा॑ । गोऽम॑तीः । अनु॑ ।  
पर्व॑तेषु । अप॑ऽश्रितः ॥

## भाष्यम्
कन्यान्दत्वाकृतार्थन्तंश्यावाश्वोथवनङ्गतं ॥ रथवीतिन्तपस्यन्तंसंप्रेक्ष्यार्षेणचक्षुषा ॥ रम्येहिमवतः पृष्ठेएषक्षेतीतिसोब्रवीत् ॥ एषरथवी- तिर्मघवा धनवान् गोमतीरनु उदकवतीर्नदीरनु अनुसृत्य नदीनान्तीरे क्षेति निवसति पर्वतेषु हिमवत्पर्वतप्रान्तेषु अपश्रितः आश्रितः ॥ १९ ॥ऋतेनऋतमितिनवर्चंषष्ठंसूक्तं आत्रेयस्यश्रुतविदआर्षं त्रैष्टुभं मैत्रावरुणं तथाचानुक्रम्यते—ऋतेननवश्रुतविन्मैत्रावरुणंवैतदिति । वैतदित्युभयोःप्रयोगात् तुह्यादिपरिभाषया एतदादीन्येकादशसूक्तानिमित्रावरुणदेवत्यानि विनियोगोलैङ्गिकः ।