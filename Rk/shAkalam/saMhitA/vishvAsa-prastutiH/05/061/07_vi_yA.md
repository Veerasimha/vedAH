+++
title = "०७ वि या"

+++
## अधिमन्त्रम्
शशीयसी तरन्तमहिषी। श्यावाश्व आत्रेयः। गायत्री।

## मन्त्रः
वि या जा॒नाति॒ जसु॑रिं॒ वि तृष्य॑न्तं॒ वि का॒मिन॑म् ।  
दे॒व॒त्रा कृ॑णु॒ते मनः॑ ॥

## पदपाठः
वि । या । जा॒नाति॑ । जसु॑रिम् । वि । तृष्य॑न्तम् । वि । का॒मिन॑म् ।  
दे॒व॒ऽत्रा । कृ॒णु॒ते । मनः॑ ॥

## भाष्यम्
याशशीयसी जसुरिं व्यथितं जसिस्ताडनकर्मा उपक्षेपणकर्मावा तंविजानाति तथातृष्यन्तं विजानाति कामिनं धनाद्यभिलाषवन्तं विजानाति अनुकंपयाभिमतं दत्तवतीत्यर्थः देवत्रा मनः कृणुते कुरुते देवप्रीत्यर्थंप्रदानबुद्धिङ्करोतियासैवस्त्रीतिपूर्वत्रसंबन्धः ॥ ७ ॥