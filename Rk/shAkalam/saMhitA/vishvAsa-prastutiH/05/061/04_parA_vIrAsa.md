+++
title = "०४ परा वीरास"

+++
## अधिमन्त्रम्
मरुतः। श्यावाश्व आत्रेयः। गायत्री।

## मन्त्रः
परा॑ वीरास एतन॒ मर्या॑सो॒ भद्र॑जानयः ।  
अ॒ग्नि॒तपो॒ यथास॑थ ॥

## पदपाठः
परा॑ । वी॒रा॒सः॒ । इ॒त॒न॒ । मर्या॑सः । भद्र॑ऽजानयः ।  
अ॒ग्नि॒ऽतपः॑ । यथा॑ । अस॑थ ॥

## भाष्यम्
कशाताडनादिलिङ्गेन जिगमिषून् मत्वाब्रूते-हेवीरासोवीराः अमित्राणामीरयितारः हेमर्यासोमर्त्येभ्योहिताः हेभद्रजानयः भद्रः स्तु- त्योजानिर्जन्मयेषान्तेतथोक्ताः रुद्रपुत्राइत्यर्थः अग्नितपोग्निनातप्ताः ताम्रादयोयथादीप्ताः तद्वत्प्रदीप्ताः असथ भवथ अथवाग्नितप्तादग्धदे- हायथापलायन्तेतथाभवथेति ॥ ४ ॥