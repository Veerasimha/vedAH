+++
title = "०१ प्र वो"

+++
## अधिमन्त्रम्
मित्रावरुणौ। यजत आत्रेयः। गायत्री।

## मन्त्रः
प्र वो॑ मि॒त्राय॑ गायत॒ वरु॑णाय वि॒पा गि॒रा ।  
महि॑क्षत्रावृ॒तं बृ॒हत् ॥

## पदपाठः
प्र । वः॒ । मि॒त्राय॑ । गा॒य॒त॒ । वरु॑णाय । वि॒पा । गि॒रा ।  
महि॑ऽक्षत्रौ । ऋ॒तम् । बृ॒हत् ॥

## भाष्यम्
हेमदीयाऋत्विजः वोयूयमित्यर्थः मित्रायवरुणायच विपा व्याप्तया गिरा स्तुत्या प्रगायत स्तुतिङ्कुरुत स्तुत्यास्तुवतेत्येतत्पाकंपचती- तिवत् हेमहिक्षत्रौ प्रभूतबलौ युवां ऋतं यज्ञं बृहत् महत् अतिप्रशस्तंस्तुत्यर्थमागच्छतमितिशेषः अथवा महत्प्रभूतं ऋतं स्तोत्रं श्रृणु- तमितिशेषः ॥ १ ॥