+++
title = "०२ इरावतीर्वरुण धेनवो"

+++
## अधिमन्त्रम्
मित्रावरुणौ। उरुचक्रिरात्रेयः। त्रिष्टुप्।

## मन्त्रः
इरा॑वतीर्वरुण धे॒नवो॑ वां॒ मधु॑मद्वां॒ सिन्ध॑वो मित्र दुह्रे ।  
त्रय॑स्तस्थुर्वृष॒भास॑स्तिसृ॒णां धि॒षणा॑नां रेतो॒धा वि द्यु॒मन्तः॑ ॥

## पदपाठः
इरा॑ऽवतीः । व॒रु॒ण॒ । धे॒नवः॑ । वा॒म् । मधु॑ऽमत् । वा॒म् । सिन्ध॑वः । मि॒त्र॒ । दु॒ह्रे॒ ।  
त्रयः॑ । त॒स्थुः॒ । वृ॒ष॒भासः॑ । ति॒सॄ॒णाम् । धि॒षणा॑नाम् । रे॒तः॒ऽधाः । वि । द्यु॒ऽमन्तः॑ ॥

## भाष्यम्
हेवरुण हेमित्र वांयुवयोराज्ञाया धेनवोगावः इरावतीः इराक्षीरलवणातद्वत्योभवन्ति तथासिन्धवः स्यन्दनशीलामेघानद्योवा मधुमत् मधुरसमुदकं दुह्रे दुहन्ति तथा त्रयः त्रिसङ्ख्याकावृषभासोवर्षितारः रेतोधाः उदकस्यधारकाः द्युमन्तोदीप्तिमन्तः अग्निवाय्वादित्याः तिसॄ- णां त्रिसङ्ख्याकानां धिषणानां स्थानानां पृथिव्यन्तरिक्षद्युलोकानां स्वामिनःसन्तः वि विविधं प्रत्येकं तस्थुस्तिष्ठन्ति युवयोरनुग्रहात् त्रयो- पिदेवास्त्रिषुस्थानेषुवर्तन्तइत्यर्थः ॥ २ ॥