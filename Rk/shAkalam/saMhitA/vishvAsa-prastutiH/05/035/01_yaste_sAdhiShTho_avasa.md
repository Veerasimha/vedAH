+++
title = "०१ यस्ते साधिष्ठोऽवस"

+++
## अधिमन्त्रम्
इन्द्रः। प्रभूवसुराङ्गिरसः। अनुष्टुप्।

## मन्त्रः
यस्ते॒ साधि॒ष्ठोऽव॑स॒ इन्द्र॒ क्रतु॒ष्टमा भ॑र ।  
अ॒स्मभ्यं॑ चर्षणी॒सहं॒ सस्निं॒ वाजे॑षु दु॒ष्टर॑म् ॥

## पदपाठः
यः । ते॒ । साधि॑ष्ठः । अव॑से । इन्द्र॑ । क्रतुः॑ । तम् । आ । भ॒र॒ ।  
अ॒स्मभ्य॑म् । च॒र्ष॒णि॒ऽसह॑म् । सस्नि॑म् । वाजे॑षु । दु॒स्तर॑म् ॥

## भाष्यम्
हेइन्द्र ते तव यः साधिष्ठोतिशयेनसाधकः क्रतुरुक्तलक्षणङ्कर्मप्रज्ञावास्ति तङ्क्रतुन्नोवसेस्मद्रक्षणायास्मभ्यं आभर आहर कीदृशन्तं चषर्णीसहं सर्वेषांमनुष्यणामभिभवितारंसस्निंसंस्नातं शुद्धं वाजेषुसङ्ग्रामेषुदुष्टरं अन्यैरनभिभाव्यम् ॥ १ ॥