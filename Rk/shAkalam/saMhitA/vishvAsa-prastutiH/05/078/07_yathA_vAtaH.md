+++
title = "०७ यथा वातः"

+++
## अधिमन्त्रम्
अश्विनौ (गर्भस्राविण्युपनिषत्)। सप्तवध्रिरात्रेयः। अनुष्टुप्।

## मन्त्रः
यथा॒ वातः॑ पुष्क॒रिणीं॑ समि॒ङ्गय॑ति स॒र्वतः॑ ।  
ए॒वा ते॒ गर्भ॑ एजतु नि॒रैतु॒ दश॑मास्यः ॥

## पदपाठः
यथा॑ । वातः॑ । पु॒ष्क॒रिणी॑म् । स॒म्ऽइ॒ङ्गय॑ति । स॒र्वतः॑ ।  
ए॒व । ते॒ । गर्भः॑ । ए॒ज॒तु॒ । निः॒ऽऐतु॑ । दश॑ऽमास्यः ॥

## भाष्यम्
एतदाद्यृतक्रयङ्गर्भस्राविण्युपनिषत् एतदाद्यृक्रयेणासौसप्तवध्रिः स्वयोषितः ॥ गर्भिण्याःप्रसवायाशुस्तुतवानश्विनावृषिः ॥ १ ॥ यथा- वाताःपुष्करिणीं सरआदिकं सर्वतः समिङ्गयति सम्यक् चालति एवएवं तेतव गर्भएजतु कंपतां इतस्ततः संचरतु दशमास्यः दशमासान् गर्भे स्थितोनिरैतु निर्गच्छतु ॥ ७ ॥