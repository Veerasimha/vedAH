+++
title = "०१ अश्विनावेह गच्छतं"

+++
## अधिमन्त्रम्
अश्विनौ (गर्भस्राविण्युपनिषत्)। सप्तवध्रिरात्रेयः। उष्णिक्।

## मन्त्रः
अश्वि॑ना॒वेह ग॑च्छतं॒ नास॑त्या॒ मा वि वे॑नतम् ।  
हं॒सावि॑व पतत॒मा सु॒ताँ उप॑ ॥

## पदपाठः
अश्वि॑नौ । आ । इ॒ह । ग॒च्छ॒त॒म् । नास॑त्या । मा । वि । वे॒न॒त॒म् ।  
हं॒सौऽइ॑व । प॒त॒त॒म् । आ । सु॒तान् । उप॑ ॥

## भाष्यम्
हेअश्विनौ इहास्मिन्यागे आगच्छ्तं हेनासत्या मविवेनतं वेनतिःकान्तिकर्मा माविकामौभवतं निस्पृहावकामौ भवतमित्यर्थः हंसाविव तौयथानिर्मलोदकं आगच्छतस्तद्वत् सुतानभिषुतान् सोमान् उपापततं उपागच्छतं ॥ १ ॥