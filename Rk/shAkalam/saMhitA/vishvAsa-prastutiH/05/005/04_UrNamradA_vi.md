+++
title = "०४ ऊर्णम्रदा वि"

+++
## अधिमन्त्रम्
बर्हिः। वसुश्रुत आत्रेयः। गायत्री।

## मन्त्रः
ऊर्ण॑म्रदा॒ वि प्र॑थस्वा॒भ्य१॒॑र्का अ॑नूषत ।  
भवा॑ नः शुभ्र सा॒तये॑ ॥

## पदपाठः
ऊर्ण॑ऽम्रदाः । वि । प्र॒थ॒स्व॒ । अ॒भि । अ॒र्काः । अ॒नू॒ष॒त॒ ।  
भव॑ । नः॒ । शु॒भ्र॒ । सा॒तये॑ ॥

## भाष्यम्
हे ऊर्णम्रदा उर्णाकंबलवत मृदु हे बर्हिर्वि प्रथस्व । प्रथय । अर्काः स्तोतारोऽभ्यनूशत । स्तुवन्ति । हे शुभ्र दीप्त सातये धनाय तद्दानाय वा नोऽस्माकं भव ॥ ४ ॥