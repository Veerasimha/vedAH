+++
title = "०४ युवाभ्यां मित्रावरुणोपमं"

+++
## अधिमन्त्रम्
मित्रावरुणौ। अर्चनाना आत्रेयः। अनुष्टुप्।

## मन्त्रः
यु॒वाभ्यां॑ मित्रावरुणोप॒मं धे॑यामृ॒चा ।  
यद्ध॒ क्षये॑ म॒घोनां॑ स्तोतॄ॒णां च॑ स्पू॒र्धसे॑ ॥

## पदपाठः
यु॒वाभ्या॑म् । मि॒त्रा॒व॒रु॒णा॒ । उ॒प॒ऽमम् । धे॒या॒म् । ऋ॒चा ।  
यत् । ह॒ । क्षये॑ । म॒घोना॑म् । स्तो॒तॄ॒णाम् । च॒ । स्पू॒र्धसे॑ ॥

## भाष्यम्
हेमित्रावरुणा युवाभ्यान्दातव्यं उपमं उपसमीपेमीयमानन्धनं ऋचा स्तुत्यासाधनेन धेयां धारयामि यद्ध यत् ख्लु युवाभ्यांसकाशादा- प्तन्धनं मघोनां धनवतां अदातॄणांस्तोतॄणांच क्षये गृहे स्पूर्धसे स्पर्धनायभवति धनिकानांस्तोतॄणांच धनाधिक्यविषयेस्पर्धाभवतीत्यर्थः अपरिमितन्धनंभवतीतिभावः ॥ ४ ॥