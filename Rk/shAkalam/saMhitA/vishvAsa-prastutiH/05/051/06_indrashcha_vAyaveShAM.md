+++
title = "०६ इन्द्रश्च वायवेषां"

+++
## अधिमन्त्रम्
विश्वेदेवाः। स्वस्त्यात्रेयः। उष्णिक्।

## मन्त्रः
इन्द्र॑श्च वायवेषां सु॒तानां॑ पी॒तिम॑र्हथः ।  
ताञ्जु॑षेथामरे॒पसा॑व॒भि प्रयः॑ ॥

## पदपाठः
इन्द्रः॑ । च॒ । वायो॒ इति॑ । ए॒षा॒म् । सु॒ताना॑म् । पी॒तिम् । अ॒र्ह॒थः॒ ।  
तान् । जु॒षे॒था॒म् । अ॒रे॒पसौ । अ॒भि । प्रयः॑ ॥

## भाष्यम्
हेवायो त्वंचेन्द्रश्चैषां पुरतोगृहीतानां सुतानां अभिषुतानां सोमानां पीतिं पानमर्हथः यस्मादेवं तस्मात् तान् सोमरसान् जुषेथां सेवेथां अरेपसौ अहिंसकौ तदर्थं प्रयः सोमाख्यमन्नमभिलक्ष्यागच्छतमितिशेषः यद्वा प्रयोन्नरूपान् ॥ ६ ॥