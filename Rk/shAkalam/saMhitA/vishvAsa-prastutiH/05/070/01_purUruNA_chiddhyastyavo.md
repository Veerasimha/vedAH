+++
title = "०१ पुरूरुणा चिद्ध्यस्त्यवो"

+++
## अधिमन्त्रम्
मित्रावरुणौ। उरुचक्रिरात्रेयः। गायत्री।

## मन्त्रः
पु॒रू॒रुणा॑ चि॒द्ध्यस्त्यवो॑ नू॒नं वां॑ वरुण ।  
मित्र॒ वंसि॑ वां सुम॒तिम् ॥

## पदपाठः
पु॒रु॒ऽउ॒रुणा॑ । चि॒त् । हि । अस्ति॑ । अवः॑ । नू॒नम् । वा॒म् । व॒रु॒ण॒ ।  
मित्र॑ । वंसि॑ । वा॒म् । सु॒ऽम॒तिम् ॥

## भाष्यम्
हेमित्रावरुणौ वांयुवयोः पुरूरुणाचित् अत्र सोः सुपांसुलुगित्याकारः पुरोरपिबहुउरुबहुतरं अथवा पुरुचतदुरुचपुरूरु अत्यन्तमुरुतर- मित्यर्थः तादृगवोरक्षणं नूनं निश्चयेन अस्ति हिप्रसिद्धौ चिदितिपूरणः हेवरुण हेमित्र वांयुवयोः सुमतिं अनुग्रहबुद्धिं वंसि संभजेय य- स्मादवोस्तितस्माद्वंसीतिभावः ॥ १ ॥