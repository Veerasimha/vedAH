+++
title = "०७ उग्रो वां"

+++
## अधिमन्त्रम्
अश्विनौ। पौर आत्रेयः। अनुष्टुप्।

## मन्त्रः
उ॒ग्रो वां॑ ककु॒हो य॒यिः शृ॒ण्वे यामे॑षु सन्त॒निः ।  
यद्वां॒ दंसो॑भिरश्वि॒नात्रि॑र्नराव॒वर्त॑ति ॥

## पदपाठः
उ॒ग्रः । वा॒म् । क॒कु॒हः । य॒यिः । शृ॒ण्वे । यामे॑षु । स॒म्ऽत॒निः ।  
यत् । वा॒म् । दंसः॑ऽभिः । अ॒श्वि॒ना॒ । अत्रिः॑ । न॒रा॒ । आ॒ऽव॒वर्त॑ति ॥

## भाष्यम्
उग्रउद्गूर्णबलोवांयुवयोः ककुहः उछ्रितोमहान् ययिर्गन्ता सन्तनिः सततङ्गच्छन् रथः यामेषु गमनेषु यज्ञेषुवा श्रृण्वे श्रूयते हेअश्विना हेनरा यद्यस्मात् वांयुवां दंसोभिः कर्मभिः अत्रिरस्मत्पिता आववर्तति आवर्तयति ॥ ७ ॥