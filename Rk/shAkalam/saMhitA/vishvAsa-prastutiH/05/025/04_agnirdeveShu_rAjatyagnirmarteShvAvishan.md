+++
title = "०४ अग्निर्देवेषु राजत्यग्निर्मर्तेष्वाविशन्"

+++
## अधिमन्त्रम्
अग्निः। वसूयव आत्रेयाः। अनुष्टुप्।

## मन्त्रः
अ॒ग्निर्दे॒वेषु॑ राजत्य॒ग्निर्मर्ते॑ष्वावि॒शन् ।  
अ॒ग्निर्नो॑ हव्य॒वाह॑नो॒ऽग्निं धी॒भिः स॑पर्यत ॥

## पदपाठः
अ॒ग्निः । दे॒वेषु॑ । रा॒ज॒ति॒ । अ॒ग्निः । मर्ते॑षु । आ॒ऽवि॒शन् ।  
अ॒ग्निः । नः॒ । ह॒व्य॒ऽवाह॑नः॑ । अ॒ग्निम् । धी॒भिः । स॒प॒र्य॒त॒ ॥

## भाष्यम्
योग्निर्देवेषु देवानांमध्येराजति देवतारूपेणप्रकाशते योग्निर्मर्तेषु मनुष्येषु आविशन् आहवनीयादिरूपेणप्रविष्टोभवति योग्निर्नोस्माकंहव्यवाहनोभवति अस्मदीयेषुयज्ञेषुदेवतार्थं हव्यानांवोढाभवति हेयजमानाः तमग्निन्धीभिःस्तुतिभिःसपर्यत परिचरत ॥ ४ ॥ पुत्रकामेष्ठ्यांअग्निस्तुविश्रवस्तममितिद्वेस्विष्टकृतोयाज्यानुवाक्ये सूत्रितंच-अग्निस्तुविश्रवस्तममितिद्वेसंयाज्येइति ।