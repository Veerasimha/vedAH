+++
title = "०४ अग्ने विश्वेभिरा"

+++
## अधिमन्त्रम्
अग्निः। वसूयव आत्रेयाः। गायत्री।

## मन्त्रः
अग्ने॒ विश्वे॑भि॒रा ग॑हि दे॒वेभि॑र्ह॒व्यदा॑तये ।  
होता॑रं त्वा वृणीमहे ॥

## पदपाठः
अग्ने॑ । विश्वे॑भिः । आ । ग॒हि॒ । दे॒वेभिः॑ । ह॒व्यऽदा॑तये ।  
होता॑रम् । त्वा॒ । वृ॒णी॒म॒हे॒ ॥

## भाष्यम्
हेअग्ने विश्वेभिः सर्वैः देवेभिः देवैः सह त्वं हव्यदातये हविषान्दात्रे यजमानाय तदर्थं आगहि यज्ञंप्रत्यागच्छ यतः होतारन्देवानामाह्वातारं त्वा त्वां वृणीमहे प्रार्थयामहे ॥ ४ ॥