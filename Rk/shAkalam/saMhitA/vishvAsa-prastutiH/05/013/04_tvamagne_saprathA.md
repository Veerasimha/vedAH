+++
title = "०४ त्वमग्ने सप्रथा"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
त्वम॑ग्ने स॒प्रथा॑ असि॒ जुष्टो॒ होता॒ वरे॑ण्यः ।  
त्वया॑ य॒ज्ञं वि त॑न्वते ॥

## पदपाठः
त्वम् । अ॒ग्ने॒ । स॒ऽप्रथाः॑ । अ॒सि॒ । जुष्टः॑ । होता॑ । वरे॑ण्यः ।  
त्वया॑ । य॒ज्ञम् । वि । त॒न्व॒ते॒ ॥

## भाष्यम्
हेअग्ने जुष्टः सर्वदाप्रीतः वरेण्यः सर्वैर्वरणीयः होता त्वं सप्रथाः सर्वतः पृथुरसि भवसि तथाहयास्कः-सप्रथाःसर्वतः पृथुरिति । किंचसर्वेयजमानाः त्वयासाधनेन यज्ञं वितन्वते ॥ ४ ॥