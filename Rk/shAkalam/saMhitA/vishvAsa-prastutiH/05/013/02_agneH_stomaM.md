+++
title = "०२ अग्नेः स्तोमं"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
अ॒ग्नेः स्तोमं॑ मनामहे सि॒ध्रम॒द्य दि॑वि॒स्पृशः॑ ।  
दे॒वस्य॑ द्रविण॒स्यवः॑ ॥

## पदपाठः
अ॒ग्नेः । स्तोम॑म् । म॒ना॒म॒हे॒ । सि॒ध्रम् । अ॒द्य । दि॒वि॒ऽस्पृशः॑ ।  
दे॒वस्य॑ । द्र॒वि॒ण॒स्यवः॑ ॥

## भाष्यम्
द्रविणस्यवः द्रविणन्धनमिच्छन्तोवयं दिविस्पृशः सूर्यआकाशंव्याप्नुवतोदेवस्यद्योतमानस्याग्नेः सिध्रं पुरुषार्थनांसाधकं स्तोमं स्तोत्रं अधास्मिन्नहनि मनामहे ब्रूमः ॥ २ ॥