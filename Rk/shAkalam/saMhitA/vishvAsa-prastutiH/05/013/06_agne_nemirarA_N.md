+++
title = "०६ अग्ने नेमिरराँ"

+++
## अधिमन्त्रम्
अग्निः। सुतंभर आत्रेयः। गायत्री।

## मन्त्रः
अग्ने॑ ने॒मिर॒राँ इ॑व दे॒वाँस्त्वं प॑रि॒भूर॑सि ।  
आ राध॑श्चि॒त्रमृ॑ञ्जसे ॥

## पदपाठः
अग्ने॑ । ने॒मिः । अ॒रान्ऽइ॑व । दे॒वान् । त्वम् । प॒रि॒ऽभूः । अ॒सि॒ ।  
आ । राधः॑ । चि॒त्रम् । ऋ॒ञ्ज॒से॒ ॥

## भाष्यम्
हेअग्ने त्वं देवान् परिभूरसि स्वतेजसापरिभवसि कथमिव नेमिः प्रकाशमानः चक्रस्य बाह्योवलयः अरानिव नाभावर्पितान् सूक्ष्मान् स्थासकानिव किंच चित्रं नानाविधं राधः राध्नुवन्तिसाधयन्त्यनेनपुरुषार्थानितिराधोधनं आऋंजसे स्तोतृभ्यःप्रसाधय धननामसुपाठात् राधोधनमित्युक्तम् ॥ ६ ॥अग्निंस्तोमेनेतिषळृचंचतुर्दशंसूक्तं सुतंभरस्यार्षङ्गायत्रमाग्नेयं अग्निंस्तोमेनेत्यनुक्रमणिका । प्रातरनुवाकाश्विनशस्त्रयोः पूर्वसूक्तेनसहोक्तोविनियोगः ।