+++
title = "०१ आ नो"

+++
## अधिमन्त्रम्
मित्रावरुणौ। बाहुवृक्त आत्रेयः। गायत्री।

## मन्त्रः
आ नो॑ गन्तं रिशादसा॒ वरु॑ण॒ मित्र॑ ब॒र्हणा॑ ।  
उपे॒मं चारु॑मध्व॒रम् ॥

## पदपाठः
आ । नः॒ । ग॒न्त॒म् । रि॒शा॒द॒सा॒ । वरु॑ण । मित्र॑ । ब॒र्हणा॑ ।  
उप॑ । इ॒मम् । चारु॑म् । अ॒ध्व॒रम् ॥

## भाष्यम्
हेवरुण हेमित्र हेरिशादसा शत्रूणांप्रेरकौयुवां नोस्माकमिमं चारुं चरणीयं अध्वरं अहिंसकं यज्ञमुपागन्तं उपागच्छतं कीदृशौ बर्हणा परिबर्हणौ निबर्हणौ हन्तारौशत्रूणाम् ॥ १ ॥