+++
title = "०८ मा कस्य"

+++
## अधिमन्त्रम्
इन्द्राग्नी। वसिष्ठः। गायत्री।

## मन्त्रः
मा कस्य॑ नो॒ अर॑रुषो धू॒र्तिः प्रण॒ङ्मर्त्य॑स्य ।  
इन्द्रा॑ग्नी॒ शर्म॑ यच्छतम् ॥

## पदपाठः
मा । कस्य॑ । नः॒ । अर॑रुषः । धू॒र्तिः । प्रण॑क् । मर्त्य॑स्य ।  
इन्द्रा॑ग्नी॒ इति॑ । शर्म॑ । य॒च्छ॒त॒म् ॥

## भाष्यम्
हे इन्द्राग्नी कस्य कस्यचिदापि अररुषः अरेर्मर्त्यस्य मनुष्यसंबन्धिनी धूर्तिः हिंसा नोस्मान् माप्रणक् मा प्राप्नोति शर्मसुखं च अस्मभ्यं यच्छतं दत्तम् ॥ ८ ॥