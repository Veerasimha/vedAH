+++
title = "०४ नवं नु"

+++
## अधिमन्त्रम्
अग्निः। वसिष्ठः। गायत्री।

## मन्त्रः
नवं॒ नु स्तोम॑म॒ग्नये॑ दि॒वः श्ये॒नाय॑ जीजनम् ।  
वस्वः॑ कु॒विद्व॒नाति॑ नः ॥

## पदपाठः
नव॑म् । नु । स्तोम॑म् । अ॒ग्नये॑ । दि॒वः । श्ये॒नाय॑ । जी॒ज॒न॒म् ।  
वस्वः॑ । कु॒वित् । व॒नाति॑ । नः॒ ॥

## भाष्यम्
दिवो द्युलोकस्य श्येनाय श्येनसदृशाय नु क्षिप्रं गन्त्रे अग्नये यस्मै नवं नूतनं स्तोमं जीजनं जनयामि । सोग्निर्नोस्मभ्यं कुवित् बहु वस्वो- वसु धनं कर्मणिषष्ठी वनानि ददात्वित्यर्थः ॥ ४ ॥