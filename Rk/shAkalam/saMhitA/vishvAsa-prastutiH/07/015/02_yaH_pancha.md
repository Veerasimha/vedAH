+++
title = "०२ यः पञ्च"

+++
## अधिमन्त्रम्
अग्निः। वसिष्ठः। गायत्री।

## मन्त्रः
यः पञ्च॑ चर्ष॒णीर॒भि नि॑ष॒साद॒ दमे॑दमे ।  
क॒विर्गृ॒हप॑ति॒र्युवा॑ ॥

## पदपाठः
यः । पञ्च॑ । च॒र्ष॒णीः । अ॒भि । नि॒ऽस॒साद॑ । दमे॑ऽदमे ।  
क॒विः । गृ॒हऽप॑तिः । युवा॑ ॥

## भाष्यम्
योग्निः कविः प्राज्ञो गृहपतिः गृहाणां पालयिता युवा नित्यतरुणःसन् पंचचर्षणीः पञ्चजनानु मनुष्यानभि अभिमुखं दमेदमे गृहेगृहे निषसाद निषीदति । उत्तरया वाक्यपरिसमाप्तिः ॥ २ ॥