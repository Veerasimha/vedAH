+++
title = "०१ उपसद्याय मीळ्हुष"

+++
## अधिमन्त्रम्
अग्निः। वसिष्ठः। गायत्री।

## मन्त्रः
उ॒प॒सद्या॑य मी॒ळ्हुष॑ आ॒स्ये॑ जुहुता ह॒विः ।  
यो नो॒ नेदि॑ष्ठ॒माप्य॑म् ॥

## पदपाठः
उ॒प॒ऽसद्या॑य । मी॒ळ्हुषे॑ । आ॒स्ये॑ । जु॒हु॒त॒ । ह॒विः ।  
यः । नः॒ । नेदि॑ष्ठम् । आप्य॑म् ॥

## भाष्यम्
हेअध्वर्यवः उपसद्याय उअपसदनीयाय मीह्ळुषे कामानां वर्षित्रे अग्नये तत्प्रीत्यर्थं आस्ये तस्यैवमुखे हविर्जुहुत । योग्निः नेदिष्ठमासन्नत- ममाप्यं भवति आसन्नतमोबन्धुर्भवतीत्यर्थः आप्यमितिस्वार्थिकस्तद्धितः ॥ १ ॥