+++
title = "०५ ये ते"

+++
## अधिमन्त्रम्
सरस्वान्। वसिष्ठः। गायत्री।

## मन्त्रः
ये ते॑ सरस्व ऊ॒र्मयो॒ मधु॑मन्तो घृत॒श्चुतः॑ ।  
तेभि॑र्नोऽवि॒ता भ॑व ॥

## पदपाठः
ये । ते॒ । स॒र॒स्वः॒ । ऊ॒र्मयः॑ । मधु॑ऽमन्तः । घृ॒त॒ऽश्चुतः॑ ।  
तेभिः॑ । नः॒ । अ॒वि॒ता । भ॒व॒ ॥

## भाष्यम्
हे सरस्वः सरस्वन् देव ते त्वदीयाः ये ऊर्मयोजलसङ्घा मधुमन्तोरसवन्तः घृतश्चुतः घृतस्य वृष्ट्युदकस्य क्षारिणोभवन्ति तेभिस्तैरूर्मिभिः नोस्माकमविता रक्षिताभव ॥ ५ ॥ अन्वारंभणीयायां सरस्वतोयागस्य पीपिवांसमित्यनुवाक्या सूत्रितञ्च-पीपिवांसंसरस्वतोदिव्यंसुपर्णंवायसंबृहन्तमिति ।