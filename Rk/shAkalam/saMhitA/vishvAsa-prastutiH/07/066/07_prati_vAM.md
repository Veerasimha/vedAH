+++
title = "०७ प्रति वां"

+++
## अधिमन्त्रम्
आदित्याः। वसिष्ठः। गायत्री।

## मन्त्रः
प्रति॑ वां॒ सूर॒ उदि॑ते मि॒त्रं गृ॑णीषे॒ वरु॑णम् ।  
अ॒र्य॒मणं॑ रि॒शाद॑सम् ॥

## पदपाठः
प्रति॑ । वा॒म् । सूरे॑ । उत्ऽइ॑ते । मि॒त्रम् । गृ॒णी॒षे॒ । वरु॑णम् ।  
अ॒र्य॒मण॑म् । रि॒शाद॑सम् ॥

## भाष्यम्
हे मित्रावरुणौ मित्रं त्वां वरुणंच वां युवां रिशादसं शत्रूणामत्तारं अर्यमणं च प्रति प्रत्येकं गृणीषे स्तुवे कदेति उच्यते सूरे सूर्ये देवे उदिते सति प्रातरित्यर्थः ॥ ७ ॥