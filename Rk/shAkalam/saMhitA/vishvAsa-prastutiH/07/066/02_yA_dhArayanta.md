+++
title = "०२ या धारयन्त"

+++
## अधिमन्त्रम्
मित्रावरुणौ। वसिष्ठः। गायत्री।

## मन्त्रः
या धा॒रय॑न्त दे॒वाः सु॒दक्षा॒ दक्ष॑पितरा ।  
अ॒सु॒र्या॑य॒ प्रम॑हसा ॥

## पदपाठः
या । धा॒रय॑न्त । दे॒वाः । सु॒ऽदक्षा॑ । दक्ष॑ऽपितरा ।  
अ॒सु॒र्या॑य । प्रऽम॑हसा ॥

## भाष्यम्
या यौ युवां धारयन्त के देवाः आदिकर्तारः असुयाय बलकरणाय कीदृशौ युवां सुदक्षा शोभनबलौ दक्षपितरा बलस्य पालकौ स्वामिनौ वा बलप्रदावित्यर्थः प्रमहसा प्रकृष्टतेजस्कौ तौ साधयतमित्युत्तरत्रान्वयः ॥ २ ॥