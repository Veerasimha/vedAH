+++
title = "०२ विश्वं प्रतीची"

+++
## अधिमन्त्रम्
उषाः। वसिष्ठः। त्रिष्टुप्।

## मन्त्रः
विश्वं॑ प्रती॒ची स॒प्रथा॒ उद॑स्था॒द्रुश॒द्वासो॒ बिभ्र॑ती शु॒क्रम॑श्वैत् ।  
हिर॑ण्यवर्णा सु॒दृशी॑कसन्दृ॒ग्गवां॑ मा॒ता ने॒त्र्यह्ना॑मरोचि ॥

## पदपाठः
विश्व॑म् । प्र॒ती॒ची । स॒ऽप्रथाः॑ । उत् । अ॒स्था॒त् । रुश॑त् । वासः॑ । बिभ्र॑ती । शु॒क्रम् । अ॒श्वै॒त् ।  
हिर॑ण्यऽवर्णा । सु॒दृशी॑कऽसन्दृक् । गवा॑म् । मा॒ता । ने॒त्री । अह्ना॑म् । अ॒रो॒चि॒ ॥

## भाष्यम्
विश्वं कृत्स्नं जगत् प्रति प्रतीची अभिमुखी सप्रथाः सर्वतः पृथुतरा उदस्थात् उदगच्छत् उदिता व रुशत् दीप्तं शुक्रं तेजोमयं वसोवसनीयं तेजःसमूहं बिभ्रती धारयन्ती अश्चैत् वर्धते हिरण्यवर्णा हितरमणीयवर्णोपेता सुदृशीकसन्दृक् सन्दर्शयतीति सन्दृक्तेजः सुष्ठु दर्शनीयं सन्दृक्ते- जोयस्याः सा तादृशी गवांवाचां गवामेववा माता निर्मत्री उषःकालेहि पक्षिमनुष्यादीनां वाचोनिर्गच्छन्ति गवामपि तस्मिन्काले सञ्चा- रात्तन्निर्मातृत्वं अथवा रश्मीनान्निर्मात्रीअरोचि रोचते अह्नां नेत्री दिवसानां प्रापयित्री ॥ २ ॥