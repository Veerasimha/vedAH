+++
title = "०३ आ यातमुप"

+++
## अधिमन्त्रम्
अश्विनौ। वसिष्ठः। बृहती।

## मन्त्रः
आ या॑त॒मुप॑ भूषतं॒ मध्वः॑ पिबतमश्विना ।  
दु॒ग्धं पयो॑ वृषणा जेन्यावसू॒ मा नो॑ मर्धिष्ट॒मा ग॑तम् ॥

## पदपाठः
आ । या॒त॒म् । उप॑ । भू॒ष॒त॒म् । मध्वः॑ । पि॒ब॒त॒म् । अ॒श्वि॒ना॒ ।  
दु॒ग्धम् । पयः॑ । वृ॒ष॒णा॒ । जे॒न्या॒व॒सू॒ इति॑ । मा । नः॒ । म॒र्धि॒ष्ट॒म् । आ । ग॒त॒म् ॥

## भाष्यम्
हे अश्विना युवां आयातमागच्छतं आगत्य चोपसमीपे भूषतं भवतं मध्वः मधुरं सोमरसं पिबतं पीत्वाच हे वृषणा वर्षकौ हे जेन्यावस् जेतव्यधनौ जितधनावित्यर्थः युवां पयोवृष्ट्युदकं अन्तरिक्षात् दुग्धं नोस्मान् ममर्धिष्टं माहिंस्तं ईदृशप्रार्थनाकरणमेवहिंसा आगत- मागच्छतं शीघ्रम् ॥ ३ ॥