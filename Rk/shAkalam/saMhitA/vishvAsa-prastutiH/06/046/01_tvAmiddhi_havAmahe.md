+++
title = "०१ त्वामिद्धि हवामहे"

+++
## अधिमन्त्रम्
इन्द्रः। शंयुर्बार्हस्पत्यः। बृहती।

## मन्त्रः
त्वामिद्धि हवा॑महे सा॒ता वाज॑स्य का॒रवः॑ ।  
त्वां वृ॒त्रेष्वि॑न्द्र॒ सत्प॑तिं॒ नर॒स्त्वां काष्ठा॒स्वर्व॑तः ॥

## पदपाठः
त्वाम् । इत् । हि । हवा॑महे । सा॒ता । वाज॑स्य । का॒रवः॑ ।  
त्वाम् । वृ॒त्रेषु॑ । इ॒न्द्र॒ । सत्ऽप॑तिम् । नरः॑ । त्वाम् । काष्ठा॑सु । अर्व॑तः ॥

## भाष्यम्
कारवःस्तोतारोवयं वाजस्यान्नस्यसातासातौसंभजनेनिमित्तभूतेसति हेइन्द्र त्वामिद्धि त्वामेव हवामहे स्तुतिभिराह्वयामः हेइन्द्र सत्पतिं सतांपालयितारं श्रेष्ठन्त्वान्नरः अन्येपिमनुष्याः वृत्रेष्वावरकेषुशत्रुषुसत्सुहवन्ते आह्वयन्ति तज्जयार्थं अपिच अर्वतोश्वस्यसंबन्धि- नीषुकाष्ठासुयत्राश्वःकान्त्वातिष्ठति तासुकाष्ठासुसङ्ग्रामेषुयुद्धकामाश्चत्वामेवाह्वयन्ति अतोवयन्त्वामेवाह्वयामइत्यर्थः ॥ १ ॥