+++
title = "१३ यदिन्द्र सर्गे"

+++
## अधिमन्त्रम्
इन्द्रः। शंयुर्बार्हस्पत्यः। बृहती।

## मन्त्रः
यदि॑न्द्र॒ सर्गे॒ अर्व॑तश्चो॒दया॑से महाध॒ने ।  
अ॒स॒म॒ने अध्व॑नि वृजि॒ने प॒थि श्ये॒नाँ इ॑व श्रवस्य॒तः ॥

## पदपाठः
यत् । इ॒न्द्र॒ । सर्गे॑ । अर्व॑तः । चो॒दया॑से । म॒हा॒ऽध॒ने ।  
अ॒स॒म॒ने । अध्व॑नि । वृ॒जि॒ने । प॒थि । श्ये॒नान्ऽइ॑व । श्र॒व॒स्य॒तः ॥

## भाष्यम्
हेइन्द्र महाधनेजेतव्यस्यमहतोधनस्यनिमित्तेमहतिसङ्ग्रामेसर्गेउद्योगेसति असमनेविषमे अध्वनिमार्गेअर्वतोस्मदीयानश्वान् यद्यदा- चोदयासे प्रेरयसि वृजिनेकुटिलेपथिमार्गेअन्तरिक्षलक्षणेश्रवस्यतः श्रवः अन्नमामिषरूपंआत्मनइच्छतः श्येनान् इवयथाआमिषार्थिनः श्येनाः अन्तरिक्षेशीघ्रङ्गच्छन्ति तथास्मदीयानश्वान् यदात्वंशीघ्रङ्गमयसि तदानीमस्माकन्तन्वेतनयायच छर्दिर्यच्छेतिपूर्वस्यामृचिसंबन्धः ॥ १३ ॥