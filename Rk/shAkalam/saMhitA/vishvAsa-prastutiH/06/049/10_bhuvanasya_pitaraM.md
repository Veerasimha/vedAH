+++
title = "१० भुवनस्य पितरं"

+++
## अधिमन्त्रम्
विश्वेदेवाः। ऋजिश्वा। त्रिष्टुप्।

## मन्त्रः
भुव॑नस्य पि॒तरं॑ गी॒र्भिरा॒भी रु॒द्रं दिवा॑ व॒र्धया॑ रु॒द्रम॒क्तौ ।  
बृ॒हन्त॑मृ॒ष्वम॒जरं॑ सुषु॒म्नमृध॑ग्घुवेम क॒विने॑षि॒तासः॑ ॥

## पदपाठः
भुव॑नस्य । पि॒तर॑म् । गीः॒ऽभिः । आ॒भिः । रु॒द्रम् । दिवा॑ । व॒र्धय॑ । रु॒द्रम् । अ॒क्तौ ।  
बृ॒हन्त॑म् । ऋ॒ष्वम् । अ॒जर॑म् । सु॒ऽसु॒म्नम् । ऋध॑क् । हु॒वे॒म॒ । क॒विना॑ । इ॒षि॒तासः॑ ॥

## भाष्यम्
भुवनस्यभूतजातस्यपितरंपालयितारंरुद्रं रुद्दुःखन्तद्द्रावयितारमीश्वरं आभिर्गीर्भिःस्तुतिभिः दिवाअहनिहेस्तोतर्वर्धय अक्तौरात्र्यां- चतमेवरुद्रंस्तुतिभिर्वर्धय वयंचकविनाप्राज्ञेनरुद्रेणइषितासःप्रेषिताःप्रेरिताःसन्तः बृहन्तंमहान्तंऋष्वन्दर्शनीयमजरंजरारहितं सुषुम्नंशो- भनसुखं एवङ्गुणविशिष्टंरुद्रंऋधक् ऋद्धंसमृद्धंयथाभवतितथाहुवेम स्तवाम ॥ १० ॥