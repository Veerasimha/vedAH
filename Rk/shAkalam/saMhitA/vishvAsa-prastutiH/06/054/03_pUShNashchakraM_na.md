+++
title = "०३ पूष्णश्चक्रं न"

+++
## अधिमन्त्रम्
पूषा। भरद्वाजो बार्हस्पत्यः। गायत्री।

## मन्त्रः
पू॒ष्णश्च॒क्रं न रि॑ष्यति॒ न कोशोऽव॑ पद्यते ।  
नो अ॑स्य व्यथते प॒विः ॥

## पदपाठः
पू॒ष्णः । च॒क्रम् । न । रि॒ष्य॒ति॒ । न । कोशः॑ । अव॑ । प॒द्य॒ते॒ ।  
नो इति॑ । अ॒स्य॒ । व्य॒थ॒ते॒ । प॒विः ॥

## भाष्यम्
पूष्णः पोषकस्यदेवस्यचक्रंआयुधनंरिष्यति नविनश्यति अस्यचक्रस्यकोशश्चनावपद्यते नहीयते अस्यपविर्धाराचनोनैवव्यथते कुंठीभवति तेनचक्रेणचोरान् हत्वाअस्मदीयन्धनंप्रकाशयेतिभावः ॥ ३ ॥