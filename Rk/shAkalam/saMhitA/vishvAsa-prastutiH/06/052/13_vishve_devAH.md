+++
title = "१३ विश्वे देवाः"

+++
## अधिमन्त्रम्
विश्वेदेवाः। ऋजिश्वा। त्रिष्टुप्।

## मन्त्रः
विश्वे॑ देवाः शृणु॒तेमं हवं॑ मे॒ ये अ॒न्तरि॑क्षे॒ य उप॒ द्यवि॒ ष्ठ ।  
ये अ॑ग्निजि॒ह्वा उ॒त वा॒ यज॑त्रा आ॒सद्या॒स्मिन्ब॒र्हिषि॑ मादयध्वम् ॥

## पदपाठः
विश्वे॑ । दे॒वाः॒ । शृ॒णु॒त । इ॒मम् । हव॑म् । मे॒ । ये । अ॒न्तरि॑क्षे । ये । उप॑ । द्यवि॑ । स्थ ।  
ये । अ॒ग्नि॒ऽजि॒ह्वाः । उ॒त । वा॒ । यज॑त्राः । आ॒ऽसद्य॑ । अ॒स्मिन् । ब॒र्हिषि॑ । मा॒द॒य॒ध्व॒म् ॥

## भाष्यम्
हेविश्वेदेवाः मेमदीयमिमंहवंआह्वानंश्रृणुत येयूयं अन्तरिक्षेस्थ अन्तरिक्षलोकेवर्तमानाभवथ येचउपतत्समीपस्थेभूलोकेभवथ येच- द्यविद्युलोकेस्थ येचाग्निजिह्वाः अग्निर्जिह्वास्थानीयोयेषां यद्वा अग्नेर्जिह्वा तयापोष्यमाणत्वात् जिव्हाइत्युच्यन्ते उतवा अपिवा येय- जत्राः यजनीयाः तेसर्वेयूयंआस्तीर्णेस्मिन् बर्हिषि आसद्योपविश्यमादयध्वं सोमेनात्मानन्तर्पयथ ॥ १३ ॥