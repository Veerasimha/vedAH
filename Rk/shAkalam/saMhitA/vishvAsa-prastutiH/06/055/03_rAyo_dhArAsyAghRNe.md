+++
title = "०३ रायो धारास्याघृणे"

+++
## अधिमन्त्रम्
पूषा। भरद्वाजो बार्हस्पत्यः। गायत्री।

## मन्त्रः
रा॒यो धारा॑स्याघृणे॒ वसो॑ रा॒शिर॑जाश्व ।  
धीव॑तोधीवतः॒ सखा॑ ॥

## पदपाठः
रा॒यः । धारा॑ । अ॒सि॒ । आ॒घृ॒णे॒ । वसोः॑ । रा॒शिः । अ॒ज॒ऽअ॒श्व॒ ।  
धीव॑तःऽधीवतः । सखा॑ ॥

## भाष्यम्
हेआघृणे आगतदीप्ते पूषन् रायोधनस्यधारासि प्रवाहोभवसि स्तोतृभ्योबहुधनन्नैरन्तर्येण प्रयच्छसीत्यर्थः अजाश्वः अजाः छागाएव- अश्वाः अश्वकार्यापन्नायस्यतादृशपूषन् वसोः वसुनोधनस्यराशिः सङ्घश्चभवसि धनसङ्घश्चत्वय्येवनिवसतीत्यर्थः धीवतोधीवतः सर्वस्य- स्तोत्रवतः पुरुषस्यसखामित्रभूतश्चभवसि ॥ ३ ॥