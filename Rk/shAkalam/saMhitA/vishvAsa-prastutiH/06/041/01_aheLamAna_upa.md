+++
title = "०१ अहेळमान उप"

+++
## अधिमन्त्रम्
इन्द्रः। भरद्वाजो बार्हस्पत्यः। त्रिष्टुप्।

## मन्त्रः
अहे॑ळमान॒ उप॑ याहि य॒ज्ञं तुभ्यं॑ पवन्त॒ इन्द॑वः सु॒तासः॑ ।  
गावो॒ न व॑ज्रि॒न्त्स्वमोको॒ अच्छेन्द्रा ग॑हि प्रथ॒मो य॒ज्ञिया॑नाम् ॥

## पदपाठः
अहे॑ळमानः । उप॑ । या॒हि॒ । य॒ज्ञम् । तुभ्य॑म् । प॒व॒न्ते॒ । इन्द॑वः । सु॒तासः॑ ।  
गावः॑ । न । व॒ज्रि॒न् । स्वम् । ओकः॑ । अच्छ॑ । इन्द्र॑ । आ । ग॒हि॒ । प्र॒थ॒मः । य॒ज्ञिया॑नाम् ॥

## भाष्यम्
हेइन्द्र अहेळमानोऽक्रुध्यंस्त्वं यज्ञमस्मदीयंउपयाहि उपगच्छ यतः कारणात् तुभ्यन्त्वदर्थं सुतासः अभिषुताः इन्द्रवः सोमाः पवन्तेपूय- न्ते दशापवित्रेणशोध्यन्ते हेवज्रिन् वज्रवन्निन्द्र गावोन गावः स्वकीयङ्गोष्ठमिव स्वंस्वकीयंओकः स्थानन्द्रोणकलशादिलक्षणं अच्छाभिमु- ख्येनप्राप्नुवन्तीतिशेषः अतः कारणात् हेइन्द्र यज्ञियानांयज्ञार्हाणान्देवानांमध्येप्रथमोमुख्यस्त्वं आगहि आगच्छ ॥ १ ॥