+++
title = "१२ त्रिषधस्था सप्तधातुः"

+++
## अधिमन्त्रम्
सरस्वती। भरद्वाजो बार्हस्पत्यः। गायत्री।

## मन्त्रः
त्रि॒ष॒धस्था॑ स॒प्तधा॑तुः॒ पञ्च॑ जा॒ता व॒र्धय॑न्ती ।  
वाजे॑वाजे॒ हव्या॑ भूत् ॥

## पदपाठः
त्रि॒ऽस॒धस्था॑ । स॒प्तऽधा॑तुः । पञ्च॑ । जा॒ता । व॒र्धय॑न्ती ।  
वाजे॑ऽवाजे । हव्या॑ । भू॒त् ॥

## भाष्यम्
त्रिषधस्था त्रिषुलोकेषुसहावतिष्ठमाना त्रिलोकव्यापिनि सप्तधातुः सप्तधातवोवयवाः गायत्र्याद्यागङ्गाद्यावायस्याःसातथोक्ता पंच- जाताजातानिनिषादपंचमान् चतुरोवर्णान् गन्धर्वादीन्वावर्धयन्ती अभिवृद्धान्कुर्वन्ती ईदृशीसरस्वती वाजेवाजे युद्धेयुद्धेसर्वेषुयुद्धेषु हव्याभूत् ह्वातव्याभवति ॥ १२ ॥