+++
title = "०१ प्र नु"

+++
## अधिमन्त्रम्
इन्द्राग्नी। भरद्वाजो बार्हस्पत्यः। बृहती।

## मन्त्रः
प्र नु वो॑चा सु॒तेषु॑ वां वी॒र्या॒३॒॑ यानि॑ च॒क्रथुः॑ ।  
ह॒तासो॑ वां पि॒तरो॑ दे॒वश॑त्रव॒ इन्द्रा॑ग्नी॒ जीव॑थो यु॒वम् ॥

## पदपाठः
प्र । नु । वो॒च॒ । सु॒तेषु॑ । वा॒म् । वी॒र्या॑ । यानि॑ । च॒क्रथुः॑ ।  
ह॒तासः॑ । वा॒म् । पि॒तरः॑ । दे॒वऽश॑त्रवः । इन्द्रा॑ग्नी॒ इति॑ । जीव॑थः । यु॒वम् ॥

## भाष्यम्
हेइन्द्राग्नी यानिवीर्याविर्याणिवीरकर्माणिचक्रथुः कृतवन्तौ युवांसुतेषुअभिषुतेषुसोमेषु अस्मद्यज्ञे वांयुवयोस्तानिवीर्याणि नुक्षिप्रंप्र- वोच प्रवोचंब्रवीमि । तदेववीर्यन्दर्शयतिहेइन्द्राग्नी देवशत्रवः देवाः शत्रवःशातयितारोयेषान्तादृशाअसुराः पितरःहिंसकाःपीयतिर्हिसा- कर्मा तस्यैतद्रूपं ईदृशाअसुराः वांयुवाभ्यांहतासोहताआसन् युवंयुवान्तु जीवथः जीवनवन्तोभवथः असुरैर्नबाधितावितियावत् ॥ १ ॥