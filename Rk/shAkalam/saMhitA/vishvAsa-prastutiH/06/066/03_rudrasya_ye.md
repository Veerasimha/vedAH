+++
title = "०३ रुद्रस्य ये"

+++
## अधिमन्त्रम्
मरुतः। भरद्वाजो बार्हस्पत्यः। त्रिष्टुप्।

## मन्त्रः
रु॒द्रस्य॒ ये मी॒ळ्हुषः॒ सन्ति॑ पु॒त्रा याँश्चो॒ नु दाधृ॑वि॒र्भर॑ध्यै ।  
वि॒दे हि मा॒ता म॒हो म॒ही षा सेत्पृश्निः॑ सु॒भ्वे॒३॒॑ गर्भ॒माधा॑त् ॥

## पदपाठः
रु॒द्रस्य॑ । ये । मी॒ळ्हुषः॑ । सन्ति॑ । पु॒त्राः । यान् । चो॒ इति॑ । नु । दाधृ॑विः । भर॑ध्यै ।  
वि॒दे । हि । मा॒ता । म॒हः । म॒ही । सा । सा । इत् । पृश्निः॑ । सु॒ऽभ्वे॑ । गर्भ॑म् । आ । अ॒धा॒त् ॥

## भाष्यम्
मीह्ळुषः सेक्तुः रुद्रस्य पुत्रा ये मरुतः सन्ति दाधृविः धरित्री पृश्निरन्तरिक्षं याँश्चोनु याँश्च मरुतोनभरध्यै भर्तुं क्षमा भवति विदेहि सर्व- ज्ञाताहि महो महतामेषां माता सा पृश्निर्मही महती किं च सा पृश्निः सुग्वे नृणां सम्यक् भवनाय गर्भमुदकं आधात् आदधाति ॥ ३ ॥