+++
title = "०६ नयसीद्वति द्विषः"

+++
## अधिमन्त्रम्
इन्द्रः। शंयुर्बार्हस्पत्यः। गायत्री।

## मन्त्रः
नय॒सीद्वति॒ द्विषः॑ कृ॒णोष्यु॑क्थशं॒सिनः॑ ।  
नृभिः॑ सु॒वीर॑ उच्यसे ॥

## पदपाठः
नय॑सि । इत् । ऊं॒ इति॑ । अति॑ । द्विषः॑ । कृ॒णोषि॑ । उ॒क्थ॒ऽशं॒सिनः॑ ।  
नृऽभिः॑ । सु॒ऽवीरः॑ । उ॒च्य॒से॒ ॥

## भाष्यम्
हेइन्द्र इत् त्वमेवद्विषः द्वेष्टृन् अतिनयसि अस्मान्नयसितारयसि उइतिपूरकः तथाउक्थशंसिनः उक्थानिशस्त्राणिशंसतःस्तोतॄनस्मान्- कृणोषि समृद्धानकरोषि यस्मात्त्वन्नृभिः स्तुतीनान्नेतृभिः पुरुषैः सुवीरः शोभनैः वीरैः पुत्रपौत्रादिभिः स्तोतृभ्योदातव्यैरुपेतइत्युच्यसे स्तूयसेअतस्तानप्यस्मभ्यंप्रयच्छेतिशेषः ॥ ६ ॥