+++
title = "०७ ब्रह्माणं ब्रह्मवाहसं"

+++
## अधिमन्त्रम्
इन्द्रः। शंयुर्बार्हस्पत्यः। गायत्री।

## मन्त्रः
ब्र॒ह्माणं॒ ब्रह्म॑वाहसं गी॒र्भिः सखा॑यमृ॒ग्मिय॑म् ।  
गां न दो॒हसे॑ हुवे ॥

## पदपाठः
ब्र॒ह्माण॑म् । ब्रह्म॑ऽवाहसम् । गीः॒ऽभिः । सखा॑यम् । ऋ॒ग्मिय॑म् ।  
गाम् । न । दो॒हसे॑ । हु॒वे॒ ॥

## भाष्यम्
ब्रह्माणंपरिवृढं ब्रह्मवाहसं ब्रह्मभिःस्तुतिरूपैर्मन्त्रैर्वहनीयं सखायंअस्माकंसखिभूतंऋग्मियं ऋग्माऋचस्तदर्हं स्तुत्यर्हमित्यर्थः एवंभूत- मिन्द्रं दोहसेदोग्धुं गान्न गामिव गीर्भिः स्तुतिभिः हुवेआह्वयामि अस्मदीयान्कामान् दोग्धुम् ॥ ७ ॥