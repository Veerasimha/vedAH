+++
title = "२४ कुवित्सस्य प्र"

+++
## अधिमन्त्रम्
इन्द्रः। शंयुर्बार्हस्पत्यः। गायत्री।

## मन्त्रः
कु॒वित्स॑स्य॒ प्र हि व्र॒जं गोम॑न्तं दस्यु॒हा गम॑त् ।  
शची॑भि॒रप॑ नो वरत् ॥

## पदपाठः
कु॒वित्ऽस॑स्य । प्र । हि । व्र॒जम् । गोऽम॑न्तम् । द॒स्यु॒ऽहा । गम॑त् ।  
शची॑भिः । अप॑ । नः॒ । व॒र॒त् ॥

## भाष्यम्
कुवित्सस्य कुविद्बहुशः स्यतिहिनस्तीतिकुवित्सोनामकश्चित् तस्यस्वभूतं गोमन्तं बहुभिर्गोभिर्युक्तं व्रजङ्गोष्ठं दस्युहादस्यूनामुपक्षपयि- तॄणांहन्तेन्द्रः प्रगमत् प्रकर्षेणगच्छति हियस्मादेवन्तस्मात् शचीभिरात्मीयैः कर्मभिः प्रज्ञाभिर्वा नोस्माकन्तागाः अपवरत् निगूढास्ताअपा- वृणोत् ॥ २४ ॥