+++
title = "०५ अस्मा एतन्मह्याङ्गूषमस्मा"

+++
## अधिमन्त्रम्
इन्द्रः। शुनहोत्रः। त्रिष्टुप्।

## मन्त्रः
अस्मा॑ ए॒तन्मह्या॑ङ्गू॒षम॑स्मा॒ इन्द्रा॑य स्तो॒त्रं म॒तिभि॑रवाचि ।  
अस॒द्यथा॑ मह॒ति वृ॑त्र॒तूर्य॒ इन्द्रो॑ वि॒श्वायु॑रवि॒ता वृ॒धश्च॑ ॥

## पदपाठः
अस्मै॑ । ए॒तत् । महि॑ । आ॒ङ्गू॒षम् । अ॒स्मै॒ । इन्द्रा॑य । स्तो॒त्रम् । म॒तिऽभिः॑ । अ॒वा॒चि॒ ।  
अस॑त् । यथा॑ । म॒ह॒ति । वृ॒त्र॒ऽतूर्ये॑ । इन्द्रः॑ । वि॒श्वऽआ॑युः । अ॒वि॒ता । वृ॒धः । च॒ ॥

## भाष्यम्
अस्मैइन्द्राय महि महत् एतत् आङ्गूषं स्तोत्रं मतिभिः स्तोतृभिरवाचि उक्तमभूत् अस्मैइन्द्राय स्तोत्रमितिपुनरुक्तिरादरार्था विश्वायुः सर्वत्रगन्ता सइन्द्रः महति प्रभूते वृत्रतूर्ये सङ्ग्रामे यथा येनप्रकारेण अस्माकं अविता रक्षकःवृधोवर्धयिताच असद्भवेत् तथा अवाचीत्यन्व- यः ॥ ५ ॥कदाभुवन्नितिपंचर्चन्द्वादशंसूक्तं नरस्यार्षन्त्रैष्टुभमैन्द्रं तथाचानुक्रान्तं—कदानरस्त्विति । तृतीयेछन्दोमेमहाव्रतेचनिष्केवल्येउक्तोविनि- योगः ।