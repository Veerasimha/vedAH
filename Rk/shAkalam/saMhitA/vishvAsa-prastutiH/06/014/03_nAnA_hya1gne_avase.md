+++
title = "०३ नाना ह्य१ग्नेऽवसे"

+++
## अधिमन्त्रम्
अग्निः। भरद्वाजो बार्हस्पत्यः। अनुष्टुप्।

## मन्त्रः
नाना॒ ह्य१॒॑ग्नेऽव॑से॒ स्पर्ध॑न्ते॒ रायो॑ अ॒र्यः ।  
तूर्व॑न्तो॒ दस्यु॑मा॒यवो॑ व्र॒तैः सीक्ष॑न्तो अव्र॒तम् ॥

## पदपाठः
नाना॑ । हि । अ॒ग्ने॒ । अव॑से । स्पर्ध॑न्ते । रायः॑ । अ॒र्यः ।  
तूर्व॑न्तः । दस्यु॑म् । आ॒यवः॑ । व्र॒तैः । सीक्ष॑न्तः । अ॒व्र॒तम् ॥

## भाष्यम्
हेअग्ने अर्यः अरेःशत्रोः रायोधनानि अवसे त्वत् स्तोतॄणांरक्षणार्थं नाना शत्रुसकाशात् पृथक् भूताः स्पर्धन्ते अहमेवपालयान्यहमेव- पालयानीतिस्पर्धाङ्कुर्वन्ति आयवोमनुष्यास्ते चस्तोतारः दस्युमुपक्षपयितारंशत्रुं तूर्वन्तोहिंसन्तः व्रतैस्त्वद्देवत्यैर्यागैः अव्रतंव्रतविरोधिनं- चपुरुषं सीक्षन्तः सोढुमभिभवितुमिच्छन्तोभवन्ति ॥ ३ ॥