+++
title = "०३ यदी सुतेभिरिन्दुभिः"

+++
## अधिमन्त्रम्
इन्द्रः। भरद्वाजो बार्हस्पत्यः। अनुष्टुप्।

## मन्त्रः
यदी॑ सु॒तेभि॒रिन्दु॑भिः॒ सोमे॑भिः प्रति॒भूष॑थ ।  
वेदा॒ विश्व॑स्य॒ मेधि॑रो धृ॒षत्तन्त॒मिदेष॑ते ॥

## पदपाठः
यदि॑ । सु॒तेभिः॑ । इन्दु॑ऽभिः । सोमे॑भिः । प्र॒ति॒ऽभूष॑थ ।  
वेद॑ । विश्व॑स्य । मेधि॑रः । धृ॒षत् । तम्ऽत॑म् । इत् । आ । ई॒ष॒ते॒ ॥

## भाष्यम्
हेअध्वर्यवः सुतेभिरभिषुतैः इन्दुभिरुन्दनशीलैः दीप्तैर्वासोमेभिःसोमैः यदिप्रतिभूषथ इन्द्रंप्रतियूयंप्रतिगच्छथ भूप्राप्तावित्यस्यैतद्रूपं तदानींमेधिरोमेधावी मेधोयज्ञस्तद्वान् वासइन्द्रः विश्वस्य विश्वंसर्वंभवदीयङ्कामंवेद वेत्ति जानानि ज्ञात्वाच धृषत् श्त्रूणान्धर्षकःसन् तन्तमित् तन्तङ्काममेव एषतेप्रापयति ॥ ३ ॥