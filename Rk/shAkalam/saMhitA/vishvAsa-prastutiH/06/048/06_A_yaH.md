+++
title = "०६ आ यः"

+++
## अधिमन्त्रम्
अग्निः। शंयुर्बार्हस्पत्यः (तृणपाणिः)। महासतो बृहती।

## मन्त्रः
आ यः प॒प्रौ भा॒नुना॒ रोद॑सी उ॒भे धू॒मेन॑ धावते दि॒वि ।  
ति॒रस्तमो॑ ददृश॒ ऊर्म्या॒स्वा श्या॒वास्व॑रु॒षो वृषा श्या॒वा अ॑रु॒षो वृषा॑ ॥

## पदपाठः
आ । यः । प॒प्रौ । भा॒नुना॑ । रोद॑सी॒ इति॑ । उ॒भे इति॑ । धू॒मेन॑ । धा॒व॒ते॒ । दि॒वि ।  
ति॒रः । तमः॑ । द॒दृ॒शे॒ । ऊर्म्या॑सु । आ । श्या॒वासु॑ । अ॒रु॒षः । वृषा॑ । आ । श्या॒वाः । अ॒रु॒षः । वृषा॑ ॥

## भाष्यम्
योग्निः भानुनादीप्त्याउभेरोदसीद्यावापृथिव्यौआपप्रौ आपूरयति सः धूमेनदिविअन्तरिक्षेधावतेगच्छति धूमोहिमेघात्मनापरिणतः सन् अन्तरिक्षेगछति कार्यकारणयोरभेदविवक्षया तद्गमनमग्नावुपचर्यते अपिचायंअरुषः आरोचमानः वृषावर्षिताकामानां एवङ्गुणको- ग्निःश्यावासुश्याववर्णासुकृष्णासुऊर्म्यासु रात्रिनामैतत् निशासुतमोन्धकारन्तिरः तिरस्कृत्यआसमन्तात् ददृशे दृश्यतेश्यावाः श्याववर्णा- रात्रीश्च आतिष्ठति अरुषोवृषेतिपुनरुक्तिरादरार्थापदपूरणार्थावा ॥ ६ ॥