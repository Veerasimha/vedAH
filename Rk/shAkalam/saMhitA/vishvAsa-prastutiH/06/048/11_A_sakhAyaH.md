+++
title = "११ आ सखायः"

+++
## अधिमन्त्रम्
मरुतः। शंयुर्बार्हस्पत्यः (तृणपाणिः)। ककुप्।

## मन्त्रः
आ स॑खायः सब॒र्दुघां॑ धे॒नुम॑जध्व॒मुप॒ नव्य॑सा॒ वचः॑ ।  
सृ॒जध्व॒मन॑पस्फुराम् ॥

## पदपाठः
आ । स॒खा॒यः॒ । स॒बः॒ऽदुघा॑म् । धे॒नुम् । अ॒ज॒ध्व॒म् । उप॑ । नव्य॑सा । वचः॑ ।  
सृ॒जध्व॑म् । अन॑पऽस्फुराम् ॥

## भाष्यम्
हेसखायः समानख्यानाअध्वर्यवः सबर्दुघां सबरितिपयसोनाम अमरणहेतुभूतस्यपयसोदोग्ध्रीन्धेनुङ्गांआअजध्वं अभिगच्छत प्राप्नुत केनसाधनेन नव्यसानवीयसा नवतरेणवचःवचसा आह्वानरूपेणशब्देन तदनन्तरंअनपस्फुरां स्फुरतिर्वधकर्मा अनपबाध्यन्तान्धेनुंउपसृ- जध्वं वत्सेनोपसृष्टाङ्कुरुत मरुद्देवत्यत्वात् मरुतांयागायपयोदोग्धुमितिशेषः अथवामरुतांमातापृश्न्याख्यामाध्यमिकावाग्धेनुः हेसखायः स्तोतारः सबर्दुघांमरुज्जनहेतुभूतस्यपयसोदोग्ध्रीन्धेनुंपृश्निन्नव्यसानवतरेणवचसास्तोत्रेणउपाजध्वमुपागच्छत अनपस्फुरांअनपबाधनीयां- तांसृजध्वं बन्धनाद्विसृजत मुंचत ईदृशीमहतीधेनुः मरुतांमाताकिमुवक्तव्यन्तेषांमाहात्म्यमितिमरुत् स्तुतिः ॥ ११ ॥