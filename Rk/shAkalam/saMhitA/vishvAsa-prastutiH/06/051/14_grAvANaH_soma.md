+++
title = "१४ ग्रावाणः सोम"

+++
## अधिमन्त्रम्
विश्वेदेवाः। ऋजिश्वा। उष्णिक्।

## मन्त्रः
ग्रावा॑णः सोम नो॒ हि कं॑ सखित्व॒नाय॑ वाव॒शुः ।  
ज॒ही न्य१॒॑त्रिणं॑ प॒णिं वृको॒ हि षः ॥

## पदपाठः
ग्रावा॑णः । सो॒म॒ । नः॒ । हि । क॒म् । स॒खि॒ऽत्व॒नाय॑ । वा॒व॒शुः ।  
ज॒हि । नि । अ॒त्रिण॑म् । प॒णिम् । वृकः॑ । हि । सः ॥

## भाष्यम्
हेसोम नोस्मदीयाइमेग्रावाणः अभिषवार्थाःपाषाणाः तवसखित्वनायसख्यार्थंवावशुः कामयन्ते कमितिपूरकः हियस्मादर्थे यस्मादे- वन्तस्मात्त्वंपणिंवणिजमदातारं अत्रिणं अदनशीलं राक्षसादिकन्निजहि विनाशय सपणिर्वृकोहि आदानपरःखलुसर्वदास्मत्तोपहरणशीलः अतस्त्वंजहात्यर्थः वृकआदानइतिधातुः ॥ १४ ॥