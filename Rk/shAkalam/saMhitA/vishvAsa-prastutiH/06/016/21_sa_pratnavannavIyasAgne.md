+++
title = "२१ स प्रत्नवन्नवीयसाग्ने"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
स प्र॑त्न॒वन्नवी॑य॒साग्ने॑ द्यु॒म्नेन॑ सं॒यता॑ ।  
बृ॒हत्त॑तन्थ भा॒नुना॑ ॥

## पदपाठः
सः । प्र॒त्न॒ऽवत् । नवी॑यसा । अग्ने॑ । द्यु॒म्नेन॑ । स॒म्ऽयता॑ ।  
बृ॒हत् । त॒त॒न्थ॒ । भा॒नुना॑ ॥

## भाष्यम्
हेअग्ने यःपूर्वोक्तगुणविशिष्टः सतादृशस्त्वं प्रत्नवत् प्रत्नेनपुराणेन नवीयसा नवतरेण द्युम्नेनद्योतमानेन संयता सङ्गच्छता सम्यग्व्याप्नु- वता भानुना तेजसा बृहन्महदन्तरिक्षं ततन्थ विस्तारयसि ॥ २१ ॥