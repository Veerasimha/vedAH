+++
title = "३८ उप च्छायामिव"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
उप॑ च्छा॒यामि॑व॒ घृणे॒रग॑न्म॒ शर्म॑ ते व॒यम् ।  
अग्ने॒ हिर॑ण्यसन्दृशः ॥

## पदपाठः
उप॑ । छा॒याम्ऽइ॑व । घृणेः॑ । अग॑न्म । शर्म॑ । ते॒ । व॒यम् ।  
अग्ने॑ । हिर॑ण्यऽसन्दृशः ॥

## भाष्यम्
हेअग्ने हिरण्यसन्दृशः हितरणीयतेजसः हिरण्यवत् रोचमानतेजसोवा घृणेर्दीप्तस्य ते तव शर्म शरणं आश्रयणं उपागन्म उपगच्छाम तत्रदृष्टान्तः छायामिव यथाघर्मार्ताः सन्तप्ताः छायामुपगच्छन्ति तद्वत् ॥ ३८ ॥ उपस दिप्रातः कालस्याग्नेयस्ययउग्रइवेतियाज्या सायङ्कालीनस्यत्वैषैवानुवाक्या सूत्रितंच—अग्निर्वृत्राणिजङ्घनद्यउग्रइवशर्यहेति ।