+++
title = "४४ अच्छा नो"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
अच्छा॑ नो या॒ह्या व॑हा॒भि प्रयां॑सि वी॒तये॑ ।  
आ दे॒वान्त्सोम॑पीतये ॥

## पदपाठः
अच्छ॑ । नः॒ । या॒हि॒ । आ । व॒ह॒ । अ॒भि । प्रयां॑सि । वी॒तये॑ ।  
आ । दे॒वान् । सोम॑ऽपीतये ॥

## भाष्यम्
हेअग्ने नोस्मान् अच्छाभिमुख्येनायाहि आगच्छ तथा प्रयांसि हविर्लक्षणान्यन्नान्यभिलक्ष्य देवानावह किमर्थं वीतये तेषांहविषांस्वा- दनार्थं तथा सोमपीतये सोमपानार्थंच तान् देवानावह ॥ ४४ ॥