+++
title = "११ तं त्वा"

+++
## अधिमन्त्रम्
अग्निः। भरद्वाजो बार्हस्पत्यः। गायत्री।

## मन्त्रः
तं त्वा॑ स॒मिद्भि॑रङ्गिरो घृ॒तेन॑ वर्धयामसि ।  
बृ॒हच्छो॑चा यविष्ठ्य ॥

## पदपाठः
तम् । त्वा॒ । स॒मित्ऽभिः॑ । अ॒ङ्गि॒रः॒ । घृ॒तेन॑ । व॒र्ध॒या॒म॒सि॒ ।  
बृ॒हत् । शो॒च॒ । य॒वि॒ष्ठ्य॒ ॥

## भाष्यम्
हेअङ्गिरः अङ्गनादिगुणयुक्त अङ्गाररूपवा अङ्गिरसःपुत्रवाग्ने तं पूर्वोक्तगुणं त्वा त्वां समिद्भिः समिन्धनहेतुभिर्दारुभिः घृतेना- ज्येनच वर्धयामसि वर्धयामः अतोहेयविष्ठ्य युवतमाग्ने बृहत् महत् अत्यन्तं शोच दीप्यस्व ॥ ११ ॥