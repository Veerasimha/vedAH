+++
title = "०३ यास्ते पूषन्नावो"

+++
## अधिमन्त्रम्
पूषा। भरद्वाजो बार्हस्पत्यः। त्रिष्टुप्।

## मन्त्रः
यास्ते॑ पूष॒न्नावो॑ अ॒न्तः स॑मु॒द्रे हि॑र॒ण्ययी॑र॒न्तरि॑क्षे॒ चर॑न्ति ।  
ताभि॑र्यासि दू॒त्यां सूर्य॑स्य॒ कामे॑न कृत॒ श्रव॑ इ॒च्छमा॑नः ॥

## पदपाठः
याः । ते॒ । पू॒ष॒न् । नावः॑ । अ॒न्तरिति॑ । स॒मु॒द्रे । हि॒र॒ण्ययीः॑ । अ॒न्तरि॑क्षे । चर॑न्ति ।  
ताभिः॑ । या॒सि॒ । दू॒त्याम् । सूर्य॑स्य । कामे॑न । कृ॒त॒ । श्रवः॑ । इ॒च्छमा॑नः ॥

## भाष्यम्
हेपूषन् तेत्वदीयाःयाहिरण्ययीःहिरण्मय्यः हितरमणीयानावः समुद्रेउदधावन्तर्मध्येअन्तरिक्षेनभसिचचरन्ति संचरन्ति ताभिर्नौभिः सूर्यस्यदूत्यंयासिगच्छसि कदाचित् देवैः सार्धंसूर्येअसुरवधार्थंप्रस्थितेसति तस्यभार्यास्वभर्तरिसंजातोत्सुकाबभूव तांप्रतिसूर्यःपूषणंप्राहै- षीत् तेनचा त्रपूषास्तूयते अपिचत्वंश्रवोहविर्लक्षणमन्नंइच्छमानः इच्छन् कामेनपश्वादिविषयेण स्तोतृभिः कृतः वशीकृतोसि ॥ ३ ॥