+++
title = "०४ पाहि नो"

+++
## अधिमन्त्रम्
अग्निः। अगस्त्यो मैत्रावरुणिः। त्रिष्टुप्।

## मन्त्रः
पा॒हि नो॑ अग्ने पा॒युभि॒रज॑स्रैरु॒त प्रि॒ये सद॑न॒ आ शु॑शु॒क्वान् ।  
मा ते॑ भ॒यं ज॑रि॒तारं॑ यविष्ठ नू॒नं वि॑द॒न्माप॒रं स॑हस्वः ॥

## पदपाठः
पा॒हि । नः॒ । अ॒ग्ने॒ । पा॒युऽभिः॑ । अज॑स्रैः । उ॒त । प्रि॒ये । सद॑ने । आ । शु॒शु॒क्वान् ।  
मा । ते॒ । भ॒यम् । ज॒रि॒तार॑म् । य॒वि॒ष्ठ॒ । नू॒नम् । वि॒द॒त् । मा । अ॒प॒रम् । स॒ह॒स्वः॒ ॥

## भाष्यम्
हेअग्ने नोस्मानजस्रैः अनवरतैरविच्छिन्नैःपायुभिः पालनप्रकारैः पाहिपालय उतअपिच प्रियेस- दनेतवप्रियभूतेयागगृहे आसर्वतः शुशुक्वान् दीप्यमानोभवेतिशेषः किञ्च हेयविष्ठ युवतम तेतवजरि- तारं गरितारंस्तोतारंमान्नूनमद्यभयंमाविदत् मालभतां माप्नोतु हेसहस्वःबलवन्नग्ने अपरमपरस्मि- न्काले भयंमाविदत् अपरंमदन्यंवामाविदत् ॥ ४ ॥ अच्युतायभौमायैकपालपुरोडाशहोमेमानोअग्नइत्यनयाआशयमभिजुहोति तथाच सूत्रितम्— मानोअग्नेवसृजोअघायेत्येनमाशयेनाभिजुहोतीति ।