+++
title = "१४ त्रिः सप्त"

+++
## अधिमन्त्रम्
अप्तृणसूर्याः। अगस्त्यो मैत्रावरुणिः। अनुष्टुप्।

## मन्त्रः
त्रिः स॒प्त म॑यू॒र्यः॑ स॒प्त स्वसा॑रो अ॒ग्रुवः॑ ।  
तास्ते॑ वि॒षं वि ज॑भ्रिर उद॒कं कु॒म्भिनी॑रिव ॥

## पदपाठः
त्रिः । स॒प्त । म॒यू॒र्यः॑ । स॒प्त । स्वसा॑रः । अ॒ग्रुवः॑ ।  
ताः । ते॒ । वि॒षम् । वि । ज॒भ्रि॒रे॒ । उ॒द॒कम् । कु॒म्भिनीः॑ऽइव ॥

## भाष्यम्
त्रिःसप्त एकविंशतिसङ्ख्याकाः मयूर्योमयूरस्त्रियः ताः विषकारिसर्पद्वेषिण्यइतिप्रसिद्धाः नागद्वे- षिगरुडपक्षादुत्पन्नत्वात् तथासप्त एतत्सङ्ख्याकाः सर्पणस्वभावाःस्वसारः स्वयमेवसरणाः अग्रुवः नदीनामैतत् गङ्गाद्याःप्रसिद्धाः सप्तनद्यः सन्ति तास्ते हेदेह तवविषंविजभ्रिरे विशेषेणहरन्तु तत्रदृ- ष्टान्तः—उदकङ्कुभिनीः कुंभीन्यःकुंभवत्यः कुंभेनजलहारिण्यइव तायथातद्धरन्ति तद्वन्नद्योमयूर्य- श्चातिप्रभूतंहरन्तु ॥ १४ ॥ अथपञ्चदशी—