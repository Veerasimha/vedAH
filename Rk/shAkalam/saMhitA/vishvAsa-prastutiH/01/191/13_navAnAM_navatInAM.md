+++
title = "१३ नवानां नवतीनां"

+++
## अधिमन्त्रम्
अप्तृणसूर्याः। अगस्त्यो मैत्रावरुणिः। महाबृहती।

## मन्त्रः
न॒वा॒नां न॑वती॒नां वि॒षस्य॒ रोपु॑षीणाम् ।  
सर्वा॑सामग्रभं॒ नामा॒रे अ॑स्य॒ योज॑नं हरि॒ष्ठा मधु॑ त्वा मधु॒ला च॑कार ॥

## पदपाठः
न॒वा॒नाम् । न॒व॒ती॒नाम् । वि॒षस्य॑ । रोपु॑षीणाम् ।  
सर्वा॑साम् । अ॒ग्र॒भ॒म् । नाम॑ । आ॒रे । अ॒स्य॒ । योज॑नम् । ह॒रि॒ऽस्थाः । मधु॑ । त्वा॒ । म॒धु॒ला । च॒का॒र॒ ॥

## भाष्यम्
नवानान्नवतीनान्नवाधिकानान्नवतिसङ्ख्याकानान्नदीनां पुनःकीदृशीनां विषस्यास्मद्भ्यापकस्यस- र्वस्यविषस्यरोपुषीणां लोपयित्रीणांछेन्त्रीणांसर्वासामुक्तानाङ्गङ्गादिनदीनान्नामाग्रभं गृह्णामि सं- कीर्तयामि ग्रहेश्छान्दसेलुङि छान्दसश्च्लेर्लुक् हृग्रहोर्भः अस्ययोजनमित्यादिगतम् ॥ १३ ॥