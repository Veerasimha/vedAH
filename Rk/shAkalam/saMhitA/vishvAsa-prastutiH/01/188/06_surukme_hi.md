+++
title = "०६ सुरुक्मे हि"

+++
## अधिमन्त्रम्
उषासानक्ता। अगस्त्यो मैत्रावरुणिः। गायत्री।

## मन्त्रः
सु॒रु॒क्मे हि सु॒पेश॒साधि॑ श्रि॒या वि॒राज॑तः ।  
उ॒षासा॒वेह सी॑दताम् ॥

## पदपाठः
सु॒रु॒क्मे॒ इति॑ सु॒ऽरु॒क्मे । हि । सु॒ऽपेश॑सा । अधि॑ । श्रि॒या । वि॒ऽराज॑तः ।  
उ॒षसौ॑ । आ । इ॒ह । सी॒द॒ता॒म् ॥

## भाष्यम्
सुरुक्मे शोभनदीप्ताभरणे हिप्रसिद्धे सुपेशसाशोभनरूपे ईदृश्यावहोरात्रदेवतेअधिअधिकं श्रिया- सौन्दर्येणविराजतः विशेषेणदीप्येते हियोगादनिघातः तादृश्यावुषसौ एतद्रात्रेरप्युपलक्षणं उषः शब्दोदिवसस्योपलक्षकः रात्रिरुषाश्चोभे इहास्मिन् दिनेआसीदतां आगत्यतिष्ठतांआगछतांवा ॥ ६ ॥