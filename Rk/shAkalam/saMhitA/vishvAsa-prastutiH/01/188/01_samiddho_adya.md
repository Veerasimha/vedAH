+++
title = "०१ समिद्धो अद्य"

+++
## अधिमन्त्रम्
इध्मः समिद्धोग्निर्वा। अगस्त्यो मैत्रावरुणिः। गायत्री।

## मन्त्रः
समि॑द्धो अ॒द्य रा॑जसि दे॒वो दे॒वैः स॑हस्रजित् ।  
दू॒तो ह॒व्या क॒विर्व॑ह ॥

## पदपाठः
सम्ऽइ॑द्धः । अ॒द्य । रा॒ज॒सि॒ । दे॒वः । दे॒वैः । स॒ह॒स्र॒ऽजि॒त् ।  
दू॒तः । ह॒व्या । क॒विः । व॒ह॒ ॥

## भाष्यम्
हेअग्ने देवैर्व्यवहर्तृभिः ऋत्विग्भिः समिद्धः सम्यग्दीपितोदेवः अतएवदीप्यमानः समिद्धैर्वादेवैः सहितः समिद्धःसन् अद्यास्मिन्यागदिनेराजसिईशिषे हेसहस्रजित् सहस्रस्यधनस्यैतत् सङ्ख्याकानां- शत्रूणांवाजेतः ततः दूतः देवानान्दूतवत् यज्ञादिवार्ताहरः आह्वातावा अग्निर्देवानान्दूतआसीदितिश्रु- तेः । कविः क्रान्तदर्शी ईदृशस्त्वंहव्याअस्मदीयानिहवींषिवह देवेभ्यः प्रापय ॥ १ ॥