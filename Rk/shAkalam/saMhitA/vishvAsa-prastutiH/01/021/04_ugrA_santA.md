+++
title = "०४ उग्रा सन्ता"

+++
## अधिमन्त्रम्
इन्द्राग्नी। मेधातिथिः काण्वः। गायत्री।

## मन्त्रः
उ॒ग्रा सन्ता॑ हवामह॒ उपे॒दं सव॑नं सु॒तम् ।  
इ॒न्द्रा॒ग्नी एह ग॑च्छताम् ॥

## पदपाठः
उ॒ग्रा । सन्ता॑ । ह॒वा॒म॒हे॒ । उप॑ । इ॒दम् । सव॑नम् । सु॒तम् ।  
इ॒न्द्रा॒ग्नी इति॑ । आ । इ॒ह । ग॒च्छ॒ता॒म् ॥

## भाष्यम्
सुतमभिषवोपेतमिदमनुष्ठीयमानं सवनं प्रातःसवनादिरूपं कर्मोप सामीप्येन प्राप्तुमुग्रा सन्ता वैरिवधारिषु क्रूतौ सन्तौ देवौ हवामहे । आह्वयामः । इन्द्राग्नी देवाविह कर्मण्या गच्छतां ॥ सन्ता । अस्तेः शतरि श्नसोरल्लोपः । सवनं सुतमिति द्वयं सेमं नः स्तोममा गहि । ऋग्वे १-१६-५ । इत्यत्रोक्तं ॥ ४ ॥