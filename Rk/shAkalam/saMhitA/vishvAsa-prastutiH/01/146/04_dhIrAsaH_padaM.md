+++
title = "०४ धीरासः पदं"

+++
## अधिमन्त्रम्
अग्निः। दीर्घतमा औचथ्यः। त्रिष्टुप्।

## मन्त्रः
धीरा॑सः प॒दं क॒वयो॑ नयन्ति॒ नाना॑ हृ॒दा रक्ष॑माणा अजु॒र्यम् ।  
सिषा॑सन्तः॒ पर्य॑पश्यन्त॒ सिन्धु॑मा॒विरे॑भ्यो अभव॒त्सूर्यो॒ नॄन् ॥

## पदपाठः
धीरा॑सः । प॒दम् । क॒वयः॑ । न॒य॒न्ति॒ । नाना॑ । हृ॒दा । रक्ष॑माणाः । अ॒जु॒र्यम् ।  
सिसा॑सन्तः । परि॑ । अ॒प॒श्य॒न्त॒ । सिन्धु॑म् । आ॒विः । ए॒भ्यः॒ । अ॒भ॒व॒त् । सूर्यः॑ । नॄन् ॥

## भाष्यम्
धीरासोधीराः धीमन्तः प्रयोगज्ञाः अध्वर्य्वादयः अजुर्यं अजर्यं अजीर्णं एनमग्निं पदं स्थानंवेदिल- क्षणन्नयन्तिप्रापयन्ति मथनदेशाद्गार्हपत्याद्वा अथवा वक्ष्यमाणलक्षणायजमानादयः पदंआस्पदं सर्व- कामानामास्पदमेनङ्गमयन्ति कीदृशाः ते कवयः क्रान्तदर्शिनोमेधाविनः अनूचानावा येवाअनूचाना- स्तेवाकवयइतिश्रुतेः । किंच नानाहृदाबहुप्रकारयाबुद्भ्या रक्षमाणाः धारयमाणाः किंचैवंरूपास्ते सिन्धुंस्यन्दमानं यज्ञद्वाराफलानिस्रवन्तमग्निं सिषासन्तः संभुक्तुमिच्छन्तः सनितेःसनि सनीवन्तर्धेतिवि- कल्पनादिडभावः जनसनखनामित्यात्वं पर्यपश्यन्त परितः पश्यन्ति शुश्रूषन्त इत्यर्थः किंच सूर्यः सर्वस्यप्रसवितायमग्निः एभ्यः एवङ्कुर्वद्भ्योनॄन्नृभ्यः नेतृभ्यः आविरभवत् तेषामनुग्रहेणप्रत्यक्षोभवत् नॄनित्यत्रविभक्तिव्यत्ययः नॄन्प्राणिनोऽनुग्रहीतुमिति वायोज्यम् ॥ ४ ॥