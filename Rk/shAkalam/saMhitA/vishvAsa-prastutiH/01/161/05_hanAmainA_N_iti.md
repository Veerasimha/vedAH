+++
title = "०५ हनामैनाँ इति"

+++
## अधिमन्त्रम्
ऋभवः। दीर्घतमा औचथ्यः। जगती।

## मन्त्रः
हना॑मैनाँ॒ इति॒ त्वष्टा॒ यदब्र॑वीच्चम॒सं ये दे॑व॒पान॒मनि॑न्दिषुः ।  
अ॒न्या नामा॑नि कृण्वते सु॒ते सचाँ॑ अ॒न्यैरे॑नान्क॒न्या॒३॒॑ नाम॑भिः स्परत् ॥

## पदपाठः
हना॑म । ए॒ना॒न् । इति॑ । त्वष्टा॑ । यत् । अब्र॑वीत् । च॒म॒सम् । ये । दे॒व॒ऽपान॑म् । अनि॑न्दिषुः ।  
अ॒न्या । नामा॑नि । कृ॒ण्व॒ते॒ । सु॒ते । सचा॑ । अ॒न्यैः । ए॒ना॒न् । क॒न्या॑ । नाम॑ऽभिः । स्प॒र॒त् ॥

## भाष्यम्
एनान्वक्ष्यमाणान्हनामेति यद्यदाअब्रवीत् त्वष्टा पूजार्थंबहुवचनं एतच्छब्दस्यप्रकृतपरामर्शक- त्वात् ऋभूणांप्रकृतत्वात् तेषांहननप्रसक्तिन्दर्शयति येदेवपानं देवैःपातव्यं चमसंयेऋभवोऽनिन्दिषुः निन्दांअकुर्वन् देवयोग्यन्त्वाष्ट्रचमसंमनुष्याऋभवः स्वीकृत्यचतुर्धाव्यभजन् तान्हनामेति यदाब्रवीदि- त्यर्थः तदाप्रभृतिमनुष्याः सुतेअभिषुतेसोमेपानायप्रस्तुतेसतिसचासहपरस्परंअन्यानमानि अन्या- निहोत्रध्वर्यूद्गात्रादीनिकृण्वेकुर्वन्ति पूर्वन्नामप्रच्छाद्योपहवकालेअध्वर्यउपह्वयस्वहोतरुपह्वयस्वे- त्येवमन्यैरेवनामभिः आत्मानन्त्वष्टृवधभीत्याप्रख्यापयन्तीत्यर्थः पूर्वमन्यानिनामानिकथंप्रसक्तानी- त्यतआह—एनान्नरान्कन्यास्वोत्पादयित्रीमाता अन्यैरेवनामभिः स्परत् प्रीणयति स्पृप्रीतिपालनयोः लेट्यडागमः ॥ ५ ॥