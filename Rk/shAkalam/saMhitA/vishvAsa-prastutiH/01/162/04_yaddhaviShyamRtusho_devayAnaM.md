+++
title = "०४ यद्धविष्यमृतुशो देवयानं"

+++
## अधिमन्त्रम्
अश्वः। दीर्घतमा औचथ्यः। त्रिष्टुप्।

## मन्त्रः
यद्ध॑वि॒ष्य॑मृतु॒शो दे॑व॒यानं॒ त्रिर्मानु॑षाः॒ पर्यश्वं॒ नय॑न्ति ।  
अत्रा॑ पू॒ष्णः प्र॑थ॒मो भा॒ग ए॑ति य॒ज्ञं दे॒वेभ्यः॑ प्रतिवे॒दय॑न्न॒जः ॥

## पदपाठः
यत् । ह॒वि॒ष्य॑म् । ऋ॒तु॒ऽशः । दे॒व॒ऽयान॑म् । त्रिः । मानु॑षाः । परि॑ । अश्व॑म् । नय॑न्ति ।  
अत्र॑ । पू॒ष्णः । प्र॒थ॒मः । भा॒गः । ए॒ति॒ । य॒ज्ञम् । दे॒वेभ्यः॑ । प्र॒ति॒ऽवे॒दय॑न् । अ॒जः ॥

## भाष्यम्
हविषांहविर्योग्यन्देवयानन्देवानांप्रापणीयमश्वंयत् यदामानुषाः ऋत्विजः ऋतुशः ऋतावृतौ का- लेकाले त्रिःपरिणयन्ति पर्यग्निकुर्वन्तीत्यर्थः अत्रास्मिन्समये ऋचितुनुघेतिदीर्घः पूष्णः पोषकस्याग्ने- र्भागोऽजःप्रथमः एतिपुरोगामीसन् गच्छति किङ्कुर्वन् यज्ञन्देवेभ्यःप्रतिवेदयन् प्रख्यापयन् ॥ ४ ॥