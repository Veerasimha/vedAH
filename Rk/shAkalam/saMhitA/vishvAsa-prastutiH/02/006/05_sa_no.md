+++
title = "०५ स नो"

+++
## अधिमन्त्रम्
अग्निः। सोमाहुतिर्भार्गवः। गायत्री।

## मन्त्रः
स नो॑ वृ॒ष्टिं दि॒वस्परि॒ स नो॒ वाज॑मन॒र्वाण॑म् ।  
स नः॑ सह॒स्रिणी॒रिषः॑ ॥

## पदपाठः
सः । नः॒ । वृ॒ष्टिम् । दि॒वः । परि॑ । सः । नः॒ । वाज॑म् । अ॒न॒र्वाण॑म् ।  
सः । नः॒ । स॒ह॒स्रिणीः॑ । इषः॑ ॥

## भाष्यम्
सः सएवाग्निः नोस्मदर्थन्दिवस्परि द्युलोकादन्तरिक्षात् परीतिपञ्चम्यर्थानुवादी वृष्टिङ्करोतीतिच- शेषः सएवनोस्मदर्थमनर्वाणमविचलमनल्पंवाजंबलन्ददातु तथासहस्रिणीः अपरिमितप्रकाराणि इषः अन्नानि सएवाग्निर्नोस्मभ्यन्ददातु ॥ ५ ॥