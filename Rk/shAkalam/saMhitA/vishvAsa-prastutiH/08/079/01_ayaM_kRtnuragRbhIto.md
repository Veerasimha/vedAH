+++
title = "०१ अयं कृत्नुरगृभीतो"

+++
## अधिमन्त्रम्
सोमः। कृत्नुर्भार्गवः। गायत्री।

## मन्त्रः
अ॒यं कृ॒त्नुरगृ॑भीतो विश्व॒जिदु॒द्भिदित्सोमः॑ ।  
ऋषि॒र्विप्रः॒ काव्ये॑न ॥

## पदपाठः
अ॒यम् । कृ॒त्नुः । अगृ॑भीतः । वि॒श्व॒ऽजित् । उ॒त्ऽभित् । इत् । सोमः॑ ।  
ऋषिः॑ । विप्रः॑ । काव्ये॑न ॥

## भाष्यम्
अयं सोमः कृत्नुः कर्ता सर्वस्य अगृभीतोन्यैरगृहीतः विश्वजित् सर्वस्य जेता उद्भित् फलस्योद्भेदकः अथवा विश्वजिदुद्भिदौ सोमयागौ तयो- र्निष्पादकत्वात् तद्रूपौ ऋषिर्ज्ञानवान् विप्रः मेधावी विप्रबत्पूज्यः विशेषेण पूरकोवा एवं महानुभावः सोमः काव्येन स्तोत्रेण स्तुत्यो भवती- तिशेषः ॥ १ ॥