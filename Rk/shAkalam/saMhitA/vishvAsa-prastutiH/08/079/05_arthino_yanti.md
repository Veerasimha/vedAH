+++
title = "०५ अर्थिनो यन्ति"

+++
## अधिमन्त्रम्
सोमः। कृत्नुर्भार्गवः। गायत्री।

## मन्त्रः
अ॒र्थिनो॒ यन्ति॒ चेदर्थं॒ गच्छा॒निद्द॒दुषो॑ रा॒तिम् ।  
व॒वृ॒ज्युस्तृष्य॑तः॒ काम॑म् ॥

## पदपाठः
अ॒र्थिनः॑ । यन्ति॑ । च॒ । इत् । अर्थ॑म् । गच्छा॑न् । इत् । द॒दुषः॑ । रा॒तिम् ।  
व॒वृ॒ज्युः । तृष्य॑तः । काम॑म् ॥

## भाष्यम्
अर्थिनो धनानि कामयमाना यन्ति चेत् यन्ति च अर्थं प्रति गत्वा च ददुषो दात् रातिं दानं गच्छानित् गच्छन्तिच । गतेषु मध्ये यं हे सोम त्वम- नुगृह्णासि तस्य तृष्यतोभिक्षमाणस्य कामं ववृज्युः पुनः कामानावर्जयन्ति तावत्पर्यन्तं पूरयन्तीत्यर्थः ॥ ५ ॥