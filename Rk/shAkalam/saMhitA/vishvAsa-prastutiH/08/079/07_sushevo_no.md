+++
title = "०७ सुशेवो नो"

+++
## अधिमन्त्रम्
सोमः। कृत्नुर्भार्गवः। गायत्री।

## मन्त्रः
सु॒शेवो॑ नो मृळ॒याकु॒रदृ॑प्तक्रतुरवा॒तः ।  
भवा॑ नः सोम॒ शं हृ॒दे ॥

## पदपाठः
सु॒ऽशेवः॑ । नः॒ । मृ॒ळ॒याकुः॑ । अदृ॑प्तऽक्रतुः । अ॒वा॒तः ।  
भव॑ । नः॒ । सो॒म॒ । शम् । हृ॒दे ॥

## भाष्यम्
हे सोमपीतस्त्वं नः अस्माकं हृदे हृदये वर्तमानः शं सुखं भव । किंच नः अस्माकं सुशेवः सुसुखः गृळयाकुः सुखकर्ता अदृप्तक्रतुः असमाप्तकर्मा पुनः पुनः यागप्रवर्तकः अवातः निश्चलश्च भवेत्यन्वयः ॥ ७ ॥