+++
title = "३५ आक्ष्णयावानो वहन्त्यन्तरिक्षेण"

+++
## अधिमन्त्रम्
मरुतः। पुनर्वत्सः काण्वः। गायत्री।

## मन्त्रः
आक्ष्ण॒यावा॑नो वहन्त्य॒न्तरि॑क्षेण॒ पत॑तः ।  
धाता॑रः स्तुव॒ते वयः॑ ॥

## पदपाठः
आ । अ॒क्ष्ण॒ऽयावा॑नः । व॒ह॒न्ति॒ । अ॒न्तरि॑क्षेण । पत॑तः ।  
धाता॑रः । स्तु॒व॒ते । वयः॑ ॥

## भाष्यम्
अक्ष्णयावानः अक्ष्णं व्याप्तं गच्छन्तः यद्वा अक्षणः चक्षुषोपि शीघ्रं यान्तीत्यक्ष्णयावानः यातेरातोमनिन्निति वनिप् ईदृशाअश्वाः अन्तरि- क्षेण आकाशमार्गेण पततः गच्छतोमरुतः आवहन्ति आनयन्ति यद्वा पततइत्यश्वानां विशेषणम् अन्तरिक्षे नभसि पततोगच्छन्तः छान्द- सोनुभावः किङ्कुर्वन्तः स्तुवते स्तोत्रं कुर्वते जनाय वयोन्नं धातारोविधातारः कुर्वाणाः ॥ ३५ ॥