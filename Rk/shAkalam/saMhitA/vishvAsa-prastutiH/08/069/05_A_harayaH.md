+++
title = "०५ आ हरयः"

+++
## अधिमन्त्रम्
इन्द्रः। प्रियमेध। गायत्री।

## मन्त्रः
आ हर॑यः ससृज्रि॒रेऽरु॑षी॒रधि॑ ब॒र्हिषि॑ ।  
यत्रा॒भि सं॒नवा॑महे ॥

## पदपाठः
आ । हर॑यः । स॒सृ॒ज्रि॒रे॒ । अरु॑षीः । अधि॑ । ब॒र्हिषि॑ ।  
यत्र॑ । अ॒भि । स॒म्ऽनवा॑महे ॥

## भाष्यम्
हरयो हरितवर्णाअश्वाः अरुषीरारोचमानाः अधिबर्हिषि अधीति सप्तम्यर्थानुवादी बर्हिष्यास्तृते आससृज्रिरे आसृजन्तु यत्र यस्मिन्बर्हिषि स्थित- मिन्द्रमभिसन्नवामहे अभिसंस्तुमः ॥ ५ ॥