+++
title = "१३ यो व्यतीँरफाणयत्सुयुक्ताँ"

+++
## अधिमन्त्रम्
इन्द्रः। प्रियमेध। अनुष्टुप्।

## मन्त्रः
यो व्यतीँ॒रफा॑णय॒त्सुयु॑क्ताँ॒ उप॑ दा॒शुषे॑ ।  
त॒क्वो ने॒ता तदिद्वपु॑रुप॒मा यो अमु॑च्यत ॥

## पदपाठः
यः । व्यती॑न् । अफा॑णयत् । सुऽयु॑क्तान् । उप॑ । दा॒शुषे॑ ।  
त॒क्वः । ने॒ता । तत् । इत् । वपुः॑ । उ॒प॒ऽमा । यः । अमु॑च्यत ॥

## भाष्यम्
यइन्द्रोव्यतीन् विविधगमनान् सुयुक्तान् सुष्ठुरथे संबद्धान् अश्वान् दाशुषे हविर्दात्रे यजमानाय गन्तुं प्राप्तं उप अफाणयत् उपगमयति फणतिर्गति- कर्मा । यदैवङ्करोति तदित् तदानीमेव तक्वः तकतिर्गतिकर्मा यज्ञगमनशीलो नेताउदकस्य फलस्य वा नायक इन्द्रोवपुरुदकं उत्पादयतीतिशेषः यइन्द्रउपमा उपमानभूतः अमुच्यतअन्यैर्वृष्टिनिवरकै रसुरादिभिर्मुक्तोभवति ॥ १३ ॥