+++
title = "०६ त्वं रयिं"

+++
## अधिमन्त्रम्
अग्निः। सुदीतिपुरुमीळ्हौ तयोर्वान्यतरः। गायत्री।

## मन्त्रः
त्वं र॒यिं पु॑रु॒वीर॒मग्ने॑ दा॒शुषे॒ मर्ता॑य ।  
प्र णो॑ नय॒ वस्यो॒ अच्छ॑ ॥

## पदपाठः
त्वम् । र॒यिम् । पु॒रु॒ऽवीर॑म् । अग्ने॑ । दा॒शुषे॑ । मर्ता॑य ।  
प्र । नः॒ । न॒य॒ । वस्यः॑ । अच्छ॑ ॥

## भाष्यम्
हे अग्ने त्वं दाशुषे हविर्दत्तवते मर्ताय मर्त्याय यजमानाय रयिं धनं पुरुवीरं बहुभिर्वीरैर्युक्तं प्रयच्छसि अतो नोस्मानपिवस्यः वसीयोधनं अच्छाभिप्राप्तुं प्रणय प्रापय ॥ ६ ॥