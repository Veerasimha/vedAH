+++
title = "१० अच्छा नो"

+++
## अधिमन्त्रम्
अग्निः। विश्वमना वैयश्वः। उष्णिक्।

## मन्त्रः
अच्छा॑ नो॒ अङ्गि॑रस्तमं य॒ज्ञासो॑ यन्तु सं॒यतः॑ ।  
होता॒ यो अस्ति॑ वि॒क्ष्वा य॒शस्त॑मः ॥

## पदपाठः
अच्छ॑ । नः॒ । अङ्गि॑रःऽतमम् । य॒ज्ञासः॑ । य॒न्तु॒ । स॒म्ऽयतः॑ ।  
होता॑ । यः । अस्ति॑ । वि॒क्षु । आ । य॒शःऽत॑मः ॥

## भाष्यम्
संयतः स्रुगादिभिः नियताः नोस्माकं यज्ञासोयज्ञाः अङ्गिरस्तमं अङ्गिरसां विशिष्टं अग्निमच्छाभिमुख्येन च यन्तु गच्छन्तु । योग्निः विक्षु मनुष्येषु होता होमनिष्पादकःसन् आ सर्वतः यशस्तमः लुप्तमत्वर्थीयः यशस्वितमोस्ति भवति तमग्निं यन्त्वित्यन्वयः ॥ १० ॥