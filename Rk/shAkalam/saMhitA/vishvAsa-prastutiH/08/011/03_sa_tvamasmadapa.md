+++
title = "०३ स त्वमस्मदप"

+++
## अधिमन्त्रम्
अग्निः। वत्सः काण्वः। गायत्री।

## मन्त्रः
स त्वम॒स्मदप॒ द्विषो॑ युयो॒धि जा॑तवेदः ।  
अदे॑वीरग्ने॒ अरा॑तीः ॥

## पदपाठः
सः । त्वम् । अ॒स्मत् । अप॑ । द्विषः॑ । यु॒यो॒धि । जा॒त॒ऽवे॒दः॒ ।  
अदे॑वीः । अ॒ग्ने॒ । अरा॑तीः ॥

## भाष्यम्
हे जातवेदः जातानां वेदितरग्ने सपूर्वोक्तगुणस्त्वं अस्मदस्मत्तः द्विषोद्वेष्टृन् शत्रून् अपयुयोधि पृथक्कुरु । अदेवीरासुरीः अरातीः शत्रुसेनाश्च पृथक्कुरु ॥ ३ ॥