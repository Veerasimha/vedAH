+++
title = "०५ मर्ता अमर्त्यस्य"

+++
## अधिमन्त्रम्
अग्निः। वत्सः काण्वः। गायत्री।

## मन्त्रः
मर्ता॒ अम॑र्त्यस्य ते॒ भूरि॒ नाम॑ मनामहे ।  
विप्रा॑सो जा॒तवे॑दसः ॥

## पदपाठः
मर्ताः॑ । अम॑र्त्यस्य । ते॒ । भूरि॑ । नाम॑ । म॒ना॒म॒हे॒ ।  
विप्रा॑सः । जा॒तऽवे॑दसः ॥

## भाष्यम्
मर्ता मनुष्याः विप्रासो मेधाविनोवयं हे अग्ने जातवेदसो जातानां वेदितुः अमर्त्यस्य मरणरहितस्य देवस्य ते तव भूरि विस्तृतं नाम स्तोत्रं मनामहे जानीमः कुर्मइति यावत् ॥ ५ ॥