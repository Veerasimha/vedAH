+++
title = "०४ अस्ति सोमो"

+++
## अधिमन्त्रम्
मरुतः। बिन्दुः पूतदक्षो वा। गायत्री।

## मन्त्रः
अस्ति॒ सोमो॑ अ॒यं सु॒तः पिब॑न्त्यस्य म॒रुतः॑ ।  
उ॒त स्व॒राजो॑ अ॒श्विना॑ ॥

## पदपाठः
अस्ति॑ । सोमः॑ । अ॒यम् । सु॒तः । पिब॑न्ति । अ॒स्य॒ । म॒रुतः॑ ।  
उ॒त । स्व॒ऽराजः॑ । अ॒श्विना॑ ॥

## भाष्यम्
अयं पुरोवर्ती सोमः सुतोमरुदर्थं अस्माभिरभिषुतोस्ति विद्यते । तस्मादस्य अन्वादेशे एनं सुतं सोमं स्वराजः स्वयं दीप्यमानाः स्वतेजसा नान्य- दीयेनेत्यर्थः तादृशाः मरुतः पिबन्ति । उतापिच अश्विना अश्विनौ च सोमं पिबतः ॥ ४ ॥