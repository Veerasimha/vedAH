+++
title = "०८ कद्वो अद्य"

+++
## अधिमन्त्रम्
मरुतः। बिन्दुः पूतदक्षो वा। गायत्री।

## मन्त्रः
कद्वो॑ अ॒द्य म॒हानां॑ दे॒वाना॒मवो॑ वृणे ।  
त्मना॑ च द॒स्मव॑र्चसाम् ॥

## पदपाठः
कत् । वः॒ । अ॒द्य । म॒हाना॑म् । दे॒वाना॑म् । अवः॑ । वृ॒णे॒ ।  
त्मना॑ । च॒ । द॒स्मऽव॑र्चसाम् ॥

## भाष्यम्
हे मरुतः महानां मंहनीयानां महतां वात्मनाच आत्मनैव अलङ्करणैर्विनापि दस्मवर्चसां दर्शनीयतेजस्कानां अतएव देवानां द्योतमानानां वोयु- ष्माकमवः पालनं कत् कदाहं वृणे संभजे । वृङ्संभक्तौ कैयादिकः ॥ ८ ॥