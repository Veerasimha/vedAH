+++
title = "०४ सुनीथो घा"

+++
## अधिमन्त्रम्
इन्द्रः। वशोश्व्यः। गायत्री।

## मन्त्रः
सु॒नी॒थो घा॒ स मर्त्यो॒ यं म॒रुतो॒ यम॑र्य॒मा ।  
मि॒त्रः पान्त्य॒द्रुहः॑ ॥

## पदपाठः
सु॒ऽनी॒थः । घ॒ । सः । मर्त्यः॑ । यम् । म॒रुतः॑ । यम् । अ॒र्य॒मा ।  
मि॒त्रः । पान्ति॑ । अ॒द्रुहः॑ ॥

## भाष्यम्
रामर्त्योमनुष्यो यजमानः सुनीथः सुयज्ञः सुनयनोवा भवति । घेति प्रसिद्धौ । सइत्युक्तं कमित्याह यं यजमानं मरुतोदेवाः पान्ति रक्षन्ति । अद्रुहः अद्रोहकर्तारः तथा यमर्यमा पातियंचमित्रः पाति सएवं भवतीति ॥ ४ ॥