+++
title = "०५ दधानो गोमदश्ववत्सुवीर्यमादित्यजूत"

+++
## अधिमन्त्रम्
इन्द्रः। वशोश्व्यः। ककुप्।

## मन्त्रः
दधा॑नो॒ गोम॒दश्व॑वत्सु॒वीर्य॑मादि॒त्यजू॑त एधते ।  
सदा॑ रा॒या पु॑रु॒स्पृहा॑ ॥

## पदपाठः
दधा॑नः । गोऽम॑त् । अश्व॑ऽवत् । सु॒ऽवीर्य॑म् । आ॒दि॒त्यऽजू॑तः । ए॒ध॒ते॒ ।  
सदा॑ । रा॒या । पु॒रु॒ऽस्पृहा॑ ॥

## भाष्यम्
आदित्यजूतः आदित्यप्रेरितः आदित्यानुगृहीतो यजमानो गोमद्गोभिरुपेतं अश्ववदश्वैरुपेतं सुवीर्यं शोभनवीर्योपेतं पुत्रं दधानो धारयन्नेधते वर्धते सदा सर्वदा । किञ्च पुरुस्पृहा बहुभिः स्पृहणीयेन राया धनेन सदैधते ॥ ५ ॥