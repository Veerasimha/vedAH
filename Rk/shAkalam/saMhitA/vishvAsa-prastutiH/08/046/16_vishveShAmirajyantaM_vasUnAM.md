+++
title = "१६ विश्वेषामिरज्यन्तं वसूनां"

+++
## अधिमन्त्रम्
इन्द्रः। वशोश्व्यः। विराट्।

## मन्त्रः
विश्वे॑षामिर॒ज्यन्तं॒ वसू॑नां सास॒ह्वांसं॑ चिद॒स्य वर्प॑सः ।  
कृ॒प॒य॒तो नू॒नमत्यथ॑ ॥

## पदपाठः
विश्वे॑षाम् । इ॒र॒ज्यन्त॑म् । वसू॑नाम् । स॒स॒ह्वांस॑म् । चि॒त् । अ॒स्य । वर्प॑सः ।  
कृ॒प॒ऽय॒तः । नू॒नम् । अति॑ । अथ॑ ॥

## भाष्यम्
हे इन्द्र त्वां विश्वेषां सर्वेषां वसूनां धनानामिरज्यन्तं ईशानं अस्य वर्पसः वारकस्य कृपयतो युद्धं कल्पयतः शत्रोः सासह्वांसं अभिभवितारं स्तुव- न्तइतिशेषः । सत्वं नूनं क्षिप्रं अथातिचित् इदानीमपि धनं प्रयच्छेत्यर्थः ॥ १६ ॥