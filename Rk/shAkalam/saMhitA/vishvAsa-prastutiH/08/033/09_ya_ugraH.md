+++
title = "०९ य उग्रः"

+++
## अधिमन्त्रम्
इन्द्रः। मेधातिथिः काण्वः। बृहती।

## मन्त्रः
य उ॒ग्रः सन्ननि॑ष्टृतः स्थि॒रो रणा॑य॒ संस्कृ॑तः ।  
यदि॑ स्तो॒तुर्म॒घवा॑ शृ॒णव॒द्धवं॒ नेन्द्रो॑ योष॒त्या ग॑मत् ॥

## पदपाठः
यः । उ॒ग्रः । सन् । अनि॑ऽस्तृतः । स्थि॒रः । रणा॑य । संस्कृ॑तः ।  
यदि॑ । स्तो॒तुः । म॒घऽवा॑ । शृ॒णव॑त् । हव॑म् । न । इन्द्रः॑ । यो॒ष॒ति॒ । आ । ग॒म॒त् ॥

## भाष्यम्
यउग्रः उदूर्णः ओजस्वीवा सन् भवन् अनिष्टृतः शत्रुभिरनिस्तीर्णः स्थिरोचलोरणाय युद्धाय संस्कृतः शस्त्रैरलङ्कृतः सोमैर्वासंस्कृतः सइन्द्रोमघवा ध- नवान् यदिस्तोतुर्हवमाह्वानं श्रृणवच्छृणोति तर्त्द्यन्यत्र नयोषति नगच्छति किन्तु आगमत् तत्रैवागच्छति ॥ ९ ॥