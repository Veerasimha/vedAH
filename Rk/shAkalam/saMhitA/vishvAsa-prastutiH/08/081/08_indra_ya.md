+++
title = "०८ इन्द्र य"

+++
## अधिमन्त्रम्
इन्द्रः। कुसीदी काण्वः। गायत्री।

## मन्त्रः
इन्द्र॒ य उ॒ नु ते॒ अस्ति॒ वाजो॒ विप्रे॑भिः॒ सनि॑त्वः ।  
अ॒स्माभिः॒ सु तं स॑नुहि ॥

## पदपाठः
इन्द्र॑ । यः । ऊं॒ इति॑ । नु । ते॒ । अस्ति॑ । वाजः॑ । विप्रे॑भिः । सनि॑त्वः ।  
अ॒स्माभिः॑ । सु । तम् । स॒नु॒हि॒ ॥

## भाष्यम्
हे इन्द्र योवाजोन्नं विप्रेभिर्मेधाविभिः सनित्वः संभजनीयः ते तवास्ति तं वाजमस्माभिर्याचितः सन् अस्मभ्यं वा सु सुष्ठु सनुहि देहि ॥ ८ ॥