+++
title = "०६ आ नो"

+++
## अधिमन्त्रम्
इन्द्रः। कुसीदी काण्वः। गायत्री।

## मन्त्रः
आ नो॑ भर॒ दक्षि॑णेना॒भि स॒व्येन॒ प्र मृ॑श ।  
इन्द्र॒ मा नो॒ वसो॒र्निर्भा॑क् ॥

## पदपाठः
आ । नः॒ । भ॒र॒ । दक्षि॑णेन । अ॒भि । स॒व्येन । प्र । मृ॒श॒ ।  
इन्द्र॑ । मा । नः॒ । वसोः॑ । निः । भा॒क् ॥

## भाष्यम्
हे इन्द्र नोस्मभ्यं आभराहृत्य दक्षिणेन स्ख्येन च हस्तेन उभाभ्यां हस्ताभ्यां अभिप्रमृश प्रयच्छेत्यर्थः । नोस्मान्वसोर्धनात् मानिर्भाक् मानिर्भाङ्क्षीः ॥ ६ ॥