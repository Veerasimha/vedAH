+++
title = "०३ तेषां हि"

+++
## अधिमन्त्रम्
आदित्याः। मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः। गायत्री।

## मन्त्रः
तेषां॒ हि चि॒त्रमु॒क्थ्यं१॒॑ वरू॑थ॒मस्ति॑ दा॒शुषे॑ ।  
आ॒दि॒त्याना॑मरं॒कृते॑ ॥

## पदपाठः
तेषा॑म् । हि । चि॒त्रम् । उ॒क्थ्य॑म् । वरू॑थम् । अस्ति॑ । दा॒शुषे॑ ।  
आ॒दि॒त्याना॑म् । अ॒र॒म्ऽकृते॑ ॥

## भाष्यम्
तेषामादित्यानां हिखलु चित्रं चायनीयमुक्थ्यं स्तुत्यं वरूथं धनमस्ति दाशुषे हविर्दात्रे अरकृते अलङ्कर्त्रे पर्याप्तकारिणे यजमानाय दातव्यं धनम- स्तीति ॥ ३ ॥