+++
title = "०७ अस्ति देवा"

+++
## अधिमन्त्रम्
आदित्याः। मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः। गायत्री।

## मन्त्रः
अस्ति॑ देवा अं॒होरु॒र्वस्ति॒ रत्न॒मना॑गसः ।  
आदि॑त्या॒ अद्भु॑तैनसः ॥

## पदपाठः
अस्ति॑ । दे॒वाः॒ । अं॒होः । उ॒रु । अस्ति॑ । रत्न॑म् । अना॑गसः ।  
आदि॑त्याः । अद्भु॑तऽएनसः ॥

## भाष्यम्
हे देवाः अहोः हन्तुः पापशीलस्य उर्वस्ति महत्पापमस्ति अनागसः अपापस्य रत्नं रमणीयं सुकृतं श्रेयोस्ति ततो हे आदित्या अद्भुतैनसः अभूतपा- पाः अतोस्मदभिमतं कुरुतेति भावः ॥ ७ ॥