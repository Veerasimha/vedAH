+++
title = "१० अतश्चिदिन्द्र ण"

+++
## अधिमन्त्रम्
इन्द्रः। श्रुतकक्षः सुकक्षो वा। गायत्री।

## मन्त्रः
अत॑श्चिदिन्द्र ण॒ उपा या॑हि श॒तवा॑जया ।  
इ॒षा स॒हस्र॑वाजया ॥

## पदपाठः
अतः॑ । चि॒त् । इ॒न्द्र॒ । नः॒ । उप॑ । आ । या॒हि॒ । श॒तऽवा॑जया ।  
इ॒षा । स॒हस्र॑ऽवाजया ॥

## भाष्यम्
हे इन्द्र अतश्चिदस्मात् द्युलोकादेव । यद्वा अस्माच्छत्रुस्थानात् शतवाजया शतसङ्ख्याकबलयुक्तेन तथा सहस्रवाजया वाजोन्नं सहस्रसङ्ख्यान्नवता बहुबलान्नेन इषा अन्नरसेन युक्तः सन् नोस्मानुपायाहि अधिकं आभिमुख्येन आगच्छ ॥ १० ॥