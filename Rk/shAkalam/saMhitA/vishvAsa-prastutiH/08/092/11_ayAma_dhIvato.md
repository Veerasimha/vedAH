+++
title = "११ अयाम धीवतो"

+++
## अधिमन्त्रम्
इन्द्रः। श्रुतकक्षः सुकक्षो वा। गायत्री।

## मन्त्रः
अया॑म॒ धीव॑तो॒ धियोऽर्व॑द्भिः शक्र गोदरे ।  
जये॑म पृ॒त्सु व॑ज्रिवः ॥

## पदपाठः
अया॑म । धीऽव॑तः । धियः॑ । अर्व॑त्ऽभिः । श॒क्र॒ । गो॒ऽद॒रे॒ ।  
जये॑म । पृ॒त्ऽसु । व॒ज्रि॒ऽवः॒ ॥

## भाष्यम्
हे शक्र समर्थेन्द्र धीवतः छन्दसीरइति मतुपोवत्वं कर्मकरणात् कर्मवन्तोवयं धियः युद्धजयार्थं कर्माणि अयाम गच्छाम । ततः गोदरे दृविदारणे अचइरितीप्रत्ययः गवां पर्वतानां दरयितः हे वज्रिवः वज्रवन् । यद्वा वजनं गमनं वज्रः तद्वान् कुलिशः तद्वन्निन्द्र पृत्सु सङ्ग्रामेषु अर्वद्भिः सर्वतो- गन्तृभिः त्वया दत्तैरश्वैः जयेम वयं तवादातॄन् जेष्यामः ॥ ११ ॥