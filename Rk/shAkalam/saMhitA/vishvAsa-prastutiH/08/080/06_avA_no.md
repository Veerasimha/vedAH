+++
title = "०६ अवा नो"

+++
## अधिमन्त्रम्
इन्द्रः। एकद्यूर्नौधसः। गायत्री।

## मन्त्रः
अवा॑ नो वाज॒युं रथं॑ सु॒करं॑ ते॒ किमित्परि॑ ।  
अ॒स्मान्त्सु जि॒ग्युष॑स्कृधि ॥

## पदपाठः
अव॑ । नः॒ । वा॒ज॒ऽयुम् । रथ॑म् । सु॒ऽकर॑म् । ते॒ । किम् । इत् । परि॑ ।  
अ॒स्मान् । सु । जि॒ग्युषः॑ । कृ॒धि॒ ॥

## भाष्यम्
हे इन्द्र नोवाजयुं अन्नेच्छुं रथं अव रक्ष । सङ्ग्रामे ते तव किमित् किमपि सर्वकर्तव्यजातं परि परितः सुकरं सुखेन कर्तव्यम् । तव कर्तुमशक्यं नकिं- चिदस्ति । यस्मादेवं तस्मात् अस्मान् सुजिग्युषः सुष्ठु जेतॄन् कृधि कुरु सङ्ग्रामे ॥ ६ ॥