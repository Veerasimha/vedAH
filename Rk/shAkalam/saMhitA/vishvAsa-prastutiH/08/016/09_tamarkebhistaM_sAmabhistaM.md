+++
title = "०९ तमर्केभिस्तं सामभिस्तं"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
तम॒र्केभि॒स्तं साम॑भि॒स्तं गा॑य॒त्रैश्च॑र्ष॒णयः॑ ।  
इन्द्रं॑ वर्धन्ति क्षि॒तयः॑ ॥

## पदपाठः
तम् । अ॒र्केभिः॑ । तम् । साम॑ऽभिः । तम् । गा॒य॒त्रैः । च॒र्ष॒णयः॑ ।  
इन्द्र॑म् । व॒र्ध॒न्ति॒ । क्षि॒तयः॑ ॥

## भाष्यम्
चर्षणयोद्रष्टारोमन्त्राणां क्षितयोमनुश्यास्तमिन्द्रं अर्केभिरर्चनसाधनैर्यजूरूपैः मन्त्रैर्वर्धन्ति वर्धयन्ति तथोद्गातारः सामभिर्गानविशिष्टैर्मन्त्रैस्तंव- र्धयन्ति तथा गायत्रैर्गायत्र्यादिछन्दोयुक्तैः शस्त्ररूपैरप्रगीतैर्मन्त्रैः तमेवेन्द्रं होतारोवर्धयन्ति ॥ ९ ॥