+++
title = "१६ पुरुत्रा चिद्धि"

+++
## अधिमन्त्रम्
अश्विनौ। ब्रह्मातिथिः काण्वः। गायत्री।

## मन्त्रः
पु॒रु॒त्रा चि॒द्धि वां॑ नरा वि॒ह्वय॑न्ते मनी॒षिणः॑ ।  
वा॒घद्भि॑रश्वि॒ना ग॑तम् ॥

## पदपाठः
पु॒रु॒ऽत्रा । चि॒त् । हि । वा॒म् । न॒रा॒ । वि॒ऽह्वय॑न्ते । म॒नी॒षिणः॑ ।  
वा॒घत्ऽभिः॑ । अ॒श्वि॒ना॒ । आ । ग॒त॒म् ॥

## भाष्यम्
हे नरा नरौ स्तोतॄणां धनस्य नेतारौ अश्विनौ मनीषिणोमनसईशितारः स्तोतारः वां युवां पुरुत्राचिद्धि बहुषु देशेषु विह्वयन्ते विविध- माह्वयन्ति तथासति हे अश्विनौ वाघद्भिः वाह्रकैरश्वैः आगत अस्मानेवागच्छतम् ॥ १६ ॥