+++
title = "१७ जनासो वृक्तबर्हिषो"

+++
## अधिमन्त्रम्
अश्विनौ। ब्रह्मातिथिः काण्वः। गायत्री।

## मन्त्रः
जना॑सो वृ॒क्तब॑र्हिषो ह॒विष्म॑न्तो अरं॒कृतः॑ ।  
यु॒वां ह॑वन्ते अश्विना ॥

## पदपाठः
जना॑सः । वृ॒क्तऽब॑र्हिषः । ह॒विष्म॑न्तः । अ॒र॒म्ऽकृतः॑ ।  
यु॒वाम् । ह॒व॒न्ते॒ । अ॒श्वि॒ना॒ ॥

## भाष्यम्
वृक्तबर्हिषः वृक्तं छिन्नं बर्हिर्यैस्ते तथोक्ताः हविष्मन्तो हविर्भिर्युक्ताः अरङ्कृतः पर्याप्तकारिणः यद्वा हविरादीनामलङ्कर्तारोजनासः ऋत्वि- ग्लक्षणाजनाः हे अश्विना अश्विनौ युवां हवन्ते आह्वयन्ति अताअगच्छतमितिशेषः ॥ १७ ॥