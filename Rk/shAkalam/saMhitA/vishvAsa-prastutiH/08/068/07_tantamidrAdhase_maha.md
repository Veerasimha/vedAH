+++
title = "०७ तन्तमिद्राधसे मह"

+++
## अधिमन्त्रम्
इन्द्रः। प्रियमेध। अनुष्टुप्।

## मन्त्रः
तन्त॒मिद्राध॑से म॒ह इन्द्रं॑ चोदामि पी॒तये॑ ।  
यः पू॒र्व्यामनु॑ष्टुति॒मीशे॑ कृष्टी॒नां नृ॒तुः ॥

## पदपाठः
तम्ऽत॑म् । इत् । राध॑से । म॒हे । इन्द्र॑म् । चो॒दा॒मि॒ । पी॒तये॑ ।  
यः । पू॒र्व्याम् । अनु॑ऽस्तुतिम् । ईशे॑ । कृ॒ष्टी॒नाम् । नृ॒तुः ॥

## भाष्यम्
तन्तमित्तमेवेन्द्रं सर्वेष्वपि यागकालेषु तमेवेन्द्रमित्यर्थः । तं प्रतिचोदामि प्रेरयामि स्तुतिं पीतये सोमपानाय । ततः कोलाभइति उच्यते-महे महते राधसे धनाय प्रभुतधनलाभार्थं योनृतुः फलस्यनेता देवः पूर्व्यां पूर्वेभवां यज्ञमुखस्थां अनुष्टुतिं अनुक्रमेण क्रियमाणां स्तुतिं कृष्टीनां मनुष्याणां ऋ- त्विजां संबधिनीं ईशे ईष्टे श्रोतुम् । तं चोदामीति संबन्धः ॥ ७ ॥