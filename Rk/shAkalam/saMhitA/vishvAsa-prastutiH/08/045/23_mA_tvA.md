+++
title = "२३ मा त्वा"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
मा त्वा॑ मू॒रा अ॑वि॒ष्यवो॒ मोप॒हस्वा॑न॒ आ द॑भन् ।  
माकीं॑ ब्रह्म॒द्विषो॑ वनः ॥

## पदपाठः
मा । त्वा॒ । मू॒राः । अ॒वि॒ष्यवः॑ । मा । उ॒प॒ऽहस्वा॑नः । आ । द॒भ॒न् ।  
माकी॑म् । ब्र॒ह्म॒ऽद्विषः॑ । व॒नः॒ ॥

## भाष्यम्
हे इन्द्र त्वा त्वां मूराः मूरका मूढा मनुष्या अविष्यवः पालनकामा मादभन् माहिंसन्तु । उपहस्वानः उपहसनपराश्च माभवन्तु । ब्रह्मद्विषो ब्राह्मणा- नां द्वेष्टृन् माकीं वनः मा भजेथाः ॥ २३ ॥