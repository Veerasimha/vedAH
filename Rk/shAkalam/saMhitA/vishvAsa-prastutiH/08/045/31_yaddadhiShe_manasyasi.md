+++
title = "३१ यद्दधिषे मनस्यसि"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
यद्द॑धि॒षे म॑न॒स्यसि॑ मन्दा॒नः प्रेदिय॑क्षसि ।  
मा तत्क॑रिन्द्र मृ॒ळय॑ ॥

## पदपाठः
यत् । द॒धि॒षे । म॒न॒स्यसि॑ । म॒न्दा॒नः । प्र । इत् । इय॑क्षसि ।  
मा । तत् । कः॒ । इ॒न्द्र॒ । मृ॒ळय॑ ॥

## भाष्यम्
हे इन्द्र मन्दानोमोदमानस्त्वं यच्छुभं वस्तु दधिषे धारयसि यच्च मनस्यसि पूजयसि यदपि प्रेदियक्षसि प्रयच्छस्येव तत्सर्वं माकः किं नाकार्षीरस्मा- कं कृतवानेव । किञ्चास्मान्मृळय सुखय ॥ ३१ ॥