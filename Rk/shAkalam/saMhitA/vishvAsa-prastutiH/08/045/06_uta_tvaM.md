+++
title = "०६ उत त्वं"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
उ॒त त्वं म॑घवञ्छृणु॒ यस्ते॒ वष्टि॑ व॒वक्षि॒ तत् ।  
यद्वी॒ळया॑सि वी॒ळु तत् ॥

## पदपाठः
उ॒त । त्वम् । म॒घ॒ऽव॒न् । शृ॒णु॒ । यः । ते॒ । वष्टि॑ । व॒वक्षि॑ । तत् ।  
यत् । वी॒ळया॑सि । वी॒ळु । तत् ॥

## भाष्यम्
उतापिच हे मघवन् त्वं श्रुणु अस्मदीयां स्तुतिम् । ते त्वत्तोयद्वष्टि कामयते स्तोता तद्ववक्षि तस्मै तद्वहसि । किञ्च त्वं यद्वीळयासि दृढीकरोषि तद्वीळु तत् दृढमेव सर्वत्र भवति ॥ ६ ॥