+++
title = "०२ बृहन्निदिध्म एषां"

+++
## अधिमन्त्रम्
इन्द्रः। त्रिशोकः काण्वः। गायत्री।

## मन्त्रः
बृ॒हन्निदि॒ध्म ए॑षां॒ भूरि॑ श॒स्तं पृ॒थुः स्वरुः॑ ।  
येषा॒मिन्द्रो॒ युवा॒ सखा॑ ॥

## पदपाठः
बृ॒हन् । इत् । इ॒ध्मः । ए॒षा॒म् । भूरि॑ । श॒स्तम् । पृ॒थु । स्वरुः॑ ।  
येषा॑म् । इन्द्रः॑ । युवा॑ । सखा॑ ॥

## भाष्यम्
एषामृषीणां इध्मोबृहन्नित् महान् खलु । भूरि बहुच शस्तं स्तोत्रं स्वरुश्च पृथुर्महान् । सिद्धमन्यत् ॥ २ ॥