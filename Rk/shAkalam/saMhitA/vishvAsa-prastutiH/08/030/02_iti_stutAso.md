+++
title = "०२ इति स्तुतासो"

+++
## अधिमन्त्रम्
विश्वेदेवाः। मनुर्वैवस्वतः। पुरउष्णिक्।

## मन्त्रः
इति॑ स्तु॒तासो॑ असथा रिशादसो॒ ये स्थ त्रय॑श्च त्रिं॒शच्च॑ ।  
मनो॑र्देवा यज्ञियासः ॥

## पदपाठः
इति॑ । स्तु॒तासः॑ । अ॒स॒थ॒ । रि॒शा॒द॒सः॒ । ये । स्थ । त्रयः॑ । च॒ । त्रिं॒शत् । च॒ ।  
मनोः॑ । दे॒वाः॒ । य॒ज्ञि॒या॒सः॒ ॥

## भाष्यम्
हे रिशादसः रिशतां हिंसतामसितारो हे मनोर्यज्ञियासः मनुनामकस्य मम यज्ञार्हा हे देवाः ये यूयं त्रयः त्रिसङ्ख्याकाः त्रिंशच्च त्रिंशत्सङ्ख्याकाः त्रय- स्त्रिंशद्देवताःस्थ भवथ अभूत । ते यूयमिति इत्थमनेन प्रकारेण स्तुतासः असथ मया मनुना स्तुताभवथ अस्तेर्लेटि छान्दसोलुगभावः । यद्वा असथे- तिकान्त्यर्थः इत्थं स्तुतायूयं हवींषि कामयध्वम् ॥ २ ॥