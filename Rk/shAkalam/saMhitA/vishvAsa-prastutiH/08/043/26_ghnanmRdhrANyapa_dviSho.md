+++
title = "२६ घ्नन्मृध्राण्यप द्विषो"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
घ्नन्मृ॒ध्राण्यप॒ द्विषो॒ दह॒न्रक्षां॑सि वि॒श्वहा॑ ।  
अग्ने॑ ति॒ग्मेन॑ दीदिहि ॥

## पदपाठः
घ्नन् । मृ॒ध्राणि॑ । अप॑ । द्विषः॑ । दह॑न् । रक्षां॑सि । वि॒श्वहा॑ ।  
अग्ने॑ । ति॒ग्मेन॑ । दी॒दि॒हि॒ ॥

## भाष्यम्
हे अग्ने त्वं मृध्राणि हिंसकान् द्विषोद्वेष्टृनपघ्नन् हिंसन् विश्वहा सर्वदा रक्षांसि च दहन् तिग्मेन तीक्ष्णेन तेजसा दीदिहि दीप्यस्व ॥ २६ ॥