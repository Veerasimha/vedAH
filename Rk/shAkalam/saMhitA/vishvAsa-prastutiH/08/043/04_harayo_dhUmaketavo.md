+++
title = "०४ हरयो धूमकेतवो"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
हर॑यो धू॒मके॑तवो॒ वात॑जूता॒ उप॒ द्यवि॑ ।  
यत॑न्ते॒ वृथ॑ग॒ग्नयः॑ ॥

## पदपाठः
हर॑यः । धू॒मऽके॑तवः । वात॑ऽजूताः । उप॑ । द्यवि॑ ।  
यत॑न्ते । वृथ॑क् । अ॒ग्नयः॑ ॥

## भाष्यम्
हरयोहरणशीला वातजूता वातप्रेरिता धूमकेतवो धूमध्वजा अग्नयः उपद्यव्यन्तरिक्षे वृथक् पृथग्यतन्ते गच्छन्ति । पृथगित्यनेन सममव्ययं वृथगि- ति । पृथगित्येव वाजसनेयिनः पठन्ति ॥ ४ ॥