+++
title = "०८ जिह्वाभिरह नन्नमदर्चिषा"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
जि॒ह्वाभि॒रह॒ नन्न॑मद॒र्चिषा॑ जञ्जणा॒भव॑न् ।  
अ॒ग्निर्वने॑षु रोचते ॥

## पदपाठः
जि॒ह्वाभिः॑ । अह॑ । नन्न॑मत् । अ॒र्चिषा॑ । ज॒ञ्ज॒णा॒ऽभव॑न् ।  
अ॒ग्निः । वने॑षु । रो॒च॒ते॒ ॥

## भाष्यम्
अग्निर्जिह्वाभिरह ज्वालाभिरेव । नन्नमत् अन्नवद्वनस्पतीनत्यन्तं भक्षयन् । अर्चिषा तेजसा जंजणाभवन् ज्वलन् जञ्जणाभवन् मल्मलाभन्निति ज्वलतिकर्मसुपाठात् वनेष्वरण्येषु रोचते प्रकाशते ॥ ८ ॥