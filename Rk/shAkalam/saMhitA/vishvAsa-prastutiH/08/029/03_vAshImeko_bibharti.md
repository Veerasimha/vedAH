+++
title = "०३ वाशीमेको बिभर्ति"

+++
## अधिमन्त्रम्
विश्वेदेवाः। मनुर्वैवस्वतः कश्यपो वा मारीचः। द्विपदा विराट्।

## मन्त्रः
वाशी॒मेको॑ बिभर्ति॒ हस्त॑ आय॒सीम॒न्तर्दे॒वेषु॒ निध्रु॑विः ॥

## पदपाठः
वाशी॑म् । एकः॑ । बि॒भ॒र्ति॒ । हस्ते॑ । आ॒य॒सीम् । अ॒न्तः । दे॒वेषु॑ । निऽध्रु॑विः ॥

## भाष्यम्
देवेष्वन्तर्देवानांमध्ये द्योतमानः निध्रुविः नेश्चले स्थाने वर्तमानः यद्वा नितरां गमनमस्यास्तीति निध्रुविः सर्वदागच्छन् अथवा सङ्ग्रामेषु शत्रूणां पु- रतोतिशयेन स्थैर्यवान् एतादृशः एकस्त्वष्टृनामकोदेवः आयसीं अयोमयधारां वाशीं वाश्रृशब्दे शब्दयत्याक्रन्दयति शत्रूननयेति वाशी तक्षणसाधनं कुठारः तं स्वकीयहस्ते बिभर्ति धारयति ॥ ३ ॥