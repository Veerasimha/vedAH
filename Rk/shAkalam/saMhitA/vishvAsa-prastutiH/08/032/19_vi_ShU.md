+++
title = "१९ वि षू"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
वि षू च॑र स्व॒धा अनु॑ कृष्टी॒नामन्वा॒हुवः॑ ।  
इन्द्र॒ पिब॑ सु॒ताना॑म् ॥

## पदपाठः
वि । सु । च॒र॒ । स्व॒धाः । अनु॑ । कृ॒ष्टी॒नाम् । अनु॑ । आ॒ऽहुवः॑ ।  
इन्द्र॑ । पिब॑ । सु॒ताना॑म् ॥

## भाष्यम्
हे इन्द्र आहुवः आह्वातव्यस्त्वं कृष्टानां मनुष्याणां स्वधाः हवींष्यनु सु सुष्ठु विचर । द्वितीयोनुपूरणः । सुतानामभिषुतान् सोमांश्च पिब ॥ १९ ॥