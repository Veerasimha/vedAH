+++
title = "०२ यः सृबिन्दमनर्शनिं"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
यः सृबि॑न्द॒मन॑र्शनिं॒ पिप्रुं॑ दा॒सम॑ही॒शुव॑म् ।  
वधी॑दु॒ग्रो रि॒णन्न॒पः ॥

## पदपाठः
यः । सृबि॑न्दम् । अन॑र्शनिम् । पिप्रु॑म् । दा॒सम् । अ॒ही॒शुव॑म् ।  
वधी॑त् । उ॒ग्रः । रि॒णन् । अ॒पः ॥

## भाष्यम्
यइन्द्र उग्रःउद्रूर्णस्तेजस्वीवा सोऽपउदकानि रिणन् प्रेरयन् सृबिन्दनामकं शत्रुं अनर्शनिमनर्शनामकं पिप्रुं पिप्रुनामकंच दासंच अहीशुवंच शत्रुं वधी- त् अवधीज्जघान ॥ २ ॥