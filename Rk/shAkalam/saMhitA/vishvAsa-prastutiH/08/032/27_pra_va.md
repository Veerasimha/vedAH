+++
title = "२७ प्र व"

+++
## अधिमन्त्रम्
इन्द्रः। मेधातिथिः काण्वः। गायत्री।

## मन्त्रः
प्र व॑ उ॒ग्राय॑ नि॒ष्टुरेऽषा॑ळ्हाय प्रस॒क्षिणे॑ ।  
दे॒वत्तं॒ ब्रह्म॑ गायत ॥

## पदपाठः
प्र । वः॒ । उ॒ग्राय॑ । निः॒ऽतुरे॑ । अषा॑ळ्हाय । प्र॒ऽस॒क्षिणे॑ ।  
दे॒वत्त॑म् । ब्रह्म॑ । गा॒य॒त॒ ॥

## भाष्यम्
हे उद्गातारोवो यूयं उग्रायोद्गूर्णाय निष्टुरे शत्रून्निस्तरते अषाह्ळाय शत्रूणामभिभवित्रे प्रसक्षिणे प्रसहनशीलायेन्द्राय देवत्तं देवप्रसादलबधं ब्रह्म स्तोत्रं प्रगायत ॥ २७ ॥