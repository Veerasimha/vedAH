+++
title = "१३ ऊर्जो नपातमा"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
ऊ॒र्जो नपा॑त॒मा हु॑वे॒ऽग्निं पा॑व॒कशो॑चिषम् ।  
अ॒स्मिन्य॒ज्ञे स्व॑ध्व॒रे ॥

## पदपाठः
ऊ॒र्जः । नपा॑तम् । आ । हु॒वे॒ । अ॒ग्निम् । पा॒व॒कऽशो॑चिषम् ।  
अ॒स्मिन् । य॒ज्ञे । सु॒ऽअ॒ध्व॒रे ॥

## भाष्यम्
ऊर्जोन्नस्य नपातं पुत्रं पावकशोचिषं शोधकदीप्तिमग्निं स्वध्वरे असुरैरत्यन्तमहिंस्येस्मिन्यज्ञे आहुवे आह्वयामि ॥ १३ ॥