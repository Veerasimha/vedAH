+++
title = "२५ अग्ने धृतव्रताय"

+++
## अधिमन्त्रम्
अग्निः। विरूप आङ्गिरसः। गायत्री।

## मन्त्रः
अग्ने॑ धृ॒तव्र॑ताय ते समु॒द्राये॑व॒ सिन्ध॑वः ।  
गिरो॑ वा॒श्रास॑ ईरते ॥

## पदपाठः
अग्ने॑ । धृ॒तऽव्र॑ताय । ते॒ । स॒मु॒द्राय॑ऽइव । सिन्ध॑वः ।  
गिरः॑ । वा॒श्रासः॑ । ई॒र॒ते॒ ॥

## भाष्यम्
हे अग्ने धृतव्रताय धृतकर्मणे ते तुभ्यं वाश्रासो वाशनशीलागिरो मम स्तुतयः सिन्धवोनद्यः समुद्रायेव यथा समुद्राय तथा ईरते प्रवर्तन्ते ॥ २५ ॥