+++
title = "१० आहं सरस्वतीवतोरिन्द्राग्न्योरवो"

+++
## अधिमन्त्रम्
इन्द्राग्नी। श्यावाश्वः। गायत्री।

## मन्त्रः
आहं सर॑स्वतीवतोरिन्द्रा॒ग्न्योरवो॑ वृणे ।  
याभ्यां॑ गाय॒त्रमृ॒च्यते॑ ॥

## पदपाठः
आ । अ॒हम् । सर॑स्वतीऽवतोः । इ॒न्द्रा॒ग्न्योः । अवः॑ । वृ॒णे॒ ।  
याभ्या॑म् । गा॒य॒त्रम् । ऋ॒च्यते॑ ॥

## भाष्यम्
याभ्यां ययोरिन्द्राग्न्योरर्थं गायत्रं साम ऋच्यते स्तूयते तयोः सरस्वतीवतोःस्तुतिमतोरिन्द्राग्न्योः संबन्ध्यवो रक्षणमहमावृणे ॥ १० ॥अग्निमस्तोषीति दशर्चं नवमं सूक्तं काण्वस्य नाभाकस्यार्षं षडष्टका महापङ्क्तिश्छन्दः अग्निर्देवता । अनुक्रान्तञ्च-अग्निमस्तोषिनाभाकआग्नेयं महापाङ्क्तंहीति । विनियोगोलैङ्गिकः ।