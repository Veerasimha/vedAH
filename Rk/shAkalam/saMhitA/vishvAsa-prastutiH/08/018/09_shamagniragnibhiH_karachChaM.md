+++
title = "०९ शमग्निरग्निभिः करच्छं"

+++
## अधिमन्त्रम्
अग्निसूर्यानिलाः। इरिंबिठिः काण्वः। उष्णिक्।

## मन्त्रः
शम॒ग्निर॒ग्निभिः॑ कर॒च्छं न॑स्तपतु॒ सूर्यः॑ ।  
शं वातो॑ वात्वर॒पा अप॒ स्रिधः॑ ॥

## पदपाठः
शम् । अ॒ग्निः । अ॒ग्निऽभिः॑ । क॒र॒त् । शम् । नः॒ । त॒प॒तु॒ । सूर्यः॑ ।  
शम् । वातः॑ । वा॒तु॒ । अ॒र॒पाः । अप॑ । स्रिधः॑ ॥

## भाष्यम्
अग्निमिः स्वविभूत्या विभिन्नैर्गार्हपत्यादिभिः अग्निर्देवः शं करत् अस्माकं रोगशान्तिं सुखंवा करोतु । सूर्यः सर्वस्य प्रेरकआदित्यश्च नोस्माकं शंसुखं यथाभवति तथा तपतु प्रदीप्यताम् । वातोवायुश्च अरपाः अपापः सन् शं यथा भवति तथा वातु अनुवर्तताम् । स्निधः शत्रूंश्च एतेग्न्यादयः अपगमयन्तु ॥ ९ ॥