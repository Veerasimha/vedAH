+++
title = "०६ अदितिर्नो दिवा"

+++
## अधिमन्त्रम्
आदित्याः। इरिंबिठिः काण्वः। उष्णिक्।

## मन्त्रः
अदि॑तिर्नो॒ दिवा॑ प॒शुमदि॑ति॒र्नक्त॒मद्व॑याः ।  
अदि॑तिः पा॒त्वंह॑सः स॒दावृ॑धा ॥

## पदपाठः
अदि॑तिः । नः॒ । दिवा॑ । प॒शुम् । अदि॑तिः । नक्त॑म् । अद्व॑याः ।  
अदि॑तिः । पा॒तु॒ । अंह॑सः । स॒दाऽवृ॑धा ॥

## भाष्यम्
नोस्माकं पशुं अदितिरदीना अखंडनीयावा देवमाता दिवा अहनि पातु रक्षतु । तथा अद्वयाः बाह्याभ्यन्तरभेदेन प्रदारद्वयरहिताः सर्वदैकप्राका- रा कपटरहिता सा अदितिः नक्तं रात्रौ च अस्मदीयं गवादिपशुजातं रक्षतु तथास्मानपि अंहसः पापात् पातु रक्षतु । केनसाधनेन सदावृधा सर्वदा वृद्धिमतात्मीयेन रक्षणेन ॥ ६ ॥