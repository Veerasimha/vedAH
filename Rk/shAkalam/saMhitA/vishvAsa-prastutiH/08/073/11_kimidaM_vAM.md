+++
title = "११ किमिदं वां"

+++
## अधिमन्त्रम्
अश्विनौ। गोपवन आत्रेयः सप्तवध्रिर्वा। गायत्री।

## मन्त्रः
किमि॒दं वां॑ पुराण॒वज्जर॑तोरिव शस्यते ।  
अन्ति॒ षद्भू॑तु वा॒मवः॑ ॥

## पदपाठः
किम् । इ॒दम् । वा॒म् । पु॒रा॒ण॒ऽवत् । जर॑तोःऽइव । श॒स्य॒ते॒ ।  
अन्ति॑ । सत् । भू॒तु॒ । वा॒म् । अवः॑ ॥

## भाष्यम्
हे अश्विनौ वां युवयोरर्थं गमनाय पुराणवत् पुराणवत् पुराणयोरतिवृद्धयोरिव । तदेवाह जरतोरिव शस्यते पुनःपुनरागच्छतमिति शस्यते किमिदं यथा लोके वृद्धोजीर्णो बहुवारमाहूतोपि नागच्छति तद्वद्युवामपीत्यर्थः एवमनागमाद्ब्रवीति ॥ ११ ॥