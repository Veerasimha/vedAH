+++
title = "१२ समानं वां"

+++
## अधिमन्त्रम्
अश्विनौ। गोपवन आत्रेयः सप्तवध्रिर्वा। गायत्री।

## मन्त्रः
स॒मा॒नं वां॑ सजा॒त्यं॑ समा॒नो बन्धु॑रश्विना ।  
अन्ति॒ षद्भू॑तु वा॒मवः॑ ॥

## पदपाठः
स॒मा॒नम् । वा॒म् । स॒ऽजा॒त्य॑म् । स॒मा॒नः । बन्धुः॑ । अ॒श्वि॒ना॒ ।  
अन्ति॑ । सत् । भू॒तु॒ । वा॒म् । अवः॑ ॥

## भाष्यम्
हे अश्विना अश्विनौ वां युवयोः परस्परं सजात्यं समानजातित्वं समानमेकमेव उभयोरपि अश्वरूपायासूर्यपत्न्याउत्पत्तेः सजात्यं तथा युवयोः बन्धुर्बन्धकः स्रुवः समानएकएव । अथवर्षिरहं समान एकएव बन्धुः ॥ १२ ॥