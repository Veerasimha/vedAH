+++
title = "०५ अच्युता चिद्वो"

+++
## अधिमन्त्रम्
मरुतः। सोभरिः काण्वः। ककुप्।

## मन्त्रः
अच्यु॑ता चिद्वो॒ अज्म॒न्ना नान॑दति॒ पर्व॑तासो॒ वन॒स्पतिः॑ ।  
भूमि॒र्यामे॑षु रेजते ॥

## पदपाठः
अच्यु॑ता । चि॒त् । वः॒ । अज्म॑न् । आ । नान॑दति । पर्व॑तासः । वन॒स्पतिः॑ ।  
भूमिः॑ । यामे॑षु । रे॒ज॒ते॒ ॥

## भाष्यम्
हे मरुतोवोयुष्माकं अज्मन् अज्मनि सङ्ग्रामे गमनेसति अच्युताचित् च्यावयितुमशक्याअपि पर्वतासः पर्वतामेघा गिरयोवा वनस्पतिः जातावेक- वचनं वनस्पतयोवृक्षाश्च आनानदति अभितोभृशं शब्दायन्ते । अपिच यामेषु युष्मदीयेषु गमनेषु निमित्तेषु भूमिः पृथिवीच रेजते कंपते ॥ ५ ॥