+++
title = "११ समानमञ्ज्येषां वि"

+++
## अधिमन्त्रम्
मरुतः। सोभरिः काण्वः। ककुप्।

## मन्त्रः
स॒मा॒नम॒ञ्ज्ये॑षां॒ वि भ्रा॑जन्ते रु॒क्मासो॒ अधि॑ बा॒हुषु॑ ।  
दवि॑द्युतत्यृ॒ष्टयः॑ ॥

## पदपाठः
स॒मा॒नम् । अ॒ञ्जि । ए॒षा॒म् । वि । भ्रा॒ज॒न्ते॒ । रु॒क्मासः॑ । अधि॑ । बा॒हुषु॑ ।  
दवि॑द्युतति । ऋ॒ष्टयः॑ ॥

## भाष्यम्
एषां मरुतां अञ्जि रूपाभिव्यंजकं आभरणं समानमेकविधमेव एतदेवाह रुक्मासोरुक्मादीप्यमानाः सुवर्णमयाहाराः विभ्राजन्ते वक्षःस्थलेषुविशे- षेण दीप्यन्ते तथा बाहुष्वधि अंसेषु ऋष्टयः शक्त्यादीन्यायुधानि दविद्युतति अत्यर्थं द्योतन्ते ॥ ११ ॥