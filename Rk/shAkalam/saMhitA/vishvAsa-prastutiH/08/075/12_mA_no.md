+++
title = "१२ मा नो"

+++
## अधिमन्त्रम्
अग्निः। विरूपः। गायत्री।

## मन्त्रः
मा नो॑ अ॒स्मिन्म॑हाध॒ने परा॑ वर्ग्भार॒भृद्य॑था ।  
सं॒वर्गं॒ सं र॒यिं ज॑य ॥

## पदपाठः
मा । नः॒ । अ॒स्मिन् । म॒हा॒ऽध॒ने । परा॑ । व॒र्क् । भा॒र॒ऽभृत् । य॒था॒ ।  
स॒म्ऽवर्ग॑म् । सम् । र॒यिम् । ज॒य॒ ॥

## भाष्यम्
नोस्मानस्मिन्महाधने सङ्ग्रामे मापरावर्क् मापरित्याक्षीः भारभृद्यथा भारवाही यथा भारमन्ते परित्यजति तद्वत् संवर्गं शत्रुभ्यः सहाच्छिद्यमानं रयिं धनं संजयास्मदर्थम् ॥ १२ ॥