+++
title = "१५ परस्या अधि"

+++
## अधिमन्त्रम्
अग्निः। विरूपः। गायत्री।

## मन्त्रः
पर॑स्या॒ अधि॑ सं॒वतोऽव॑राँ अ॒भ्या त॑र ।  
यत्रा॒हमस्मि॒ ताँ अ॑व ॥

## पदपाठः
पर॑स्याः । अधि॑ । स॒म्ऽवतः॑ । अव॑रान् । अ॒भि । आ । त॒र॒ ।  
यत्र॑ । अ॒हम् । अस्मि॑ । तान् । अ॒व॒ ॥

## भाष्यम्
हे अग्ने परस्याअन्यायाः संवतः सेनायाः अवरानन्यानस्मदीयान् अभि अभिमुखं आसर्वतस्तर तारय वैरिसेना अस्मद्भटैः पराभावयेत्यर्थः । यत्र येषु अस्मदीयपरिजनमध्ये अहमस्मि स्वामी तानव रक्ष ॥ १५ ॥