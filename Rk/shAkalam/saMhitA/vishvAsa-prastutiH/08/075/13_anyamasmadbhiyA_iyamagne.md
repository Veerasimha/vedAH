+++
title = "१३ अन्यमस्मद्भिया इयमग्ने"

+++
## अधिमन्त्रम्
अग्निः। विरूपः। गायत्री।

## मन्त्रः
अ॒न्यम॒स्मद्भि॒या इ॒यमग्ने॒ सिष॑क्तु दु॒च्छुना॑ ।  
वर्धा॑ नो॒ अम॑व॒च्छवः॑ ॥

## पदपाठः
अ॒न्यम् । अ॒स्मत् । भि॒यै । इ॒यम् । अग्ने॑ । सिस॑क्तु । दु॒च्छुना॑ ।  
वर्ध॑ । नः॒ । अम॑ऽवत् । शवः॑ ॥

## भाष्यम्
हे अग्ने त्वदीयेयं दुच्छुना बाधकसंहतिरस्मदन्यं अस्तोतारं भियै भयाय सिषक्तु सेवताम् । त्वंच नोस्माकं अमवद्वलोपेतं शवोवेगं वर्ध वर्धय सङ्ग्रामे ॥ १३ ॥