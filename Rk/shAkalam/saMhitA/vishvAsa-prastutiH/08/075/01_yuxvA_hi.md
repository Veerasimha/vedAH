+++
title = "०१ युक्ष्वा हि"

+++
## अधिमन्त्रम्
अग्निः। विरूपः। गायत्री।

## मन्त्रः
यु॒क्ष्वा हि दे॑व॒हूत॑माँ॒ अश्वाँ॑ अग्ने र॒थीरि॑व ।  
नि होता॑ पू॒र्व्यः स॑दः ॥

## पदपाठः
यु॒क्ष्व । हि । दे॒व॒ऽहूत॑मान् । अश्वा॑न् । अ॒ग्ने॒ । र॒थीःऽइ॑व ।  
नि । होता॑ । पू॒र्व्यः । स॒दः॒ ॥

## भाष्यम्
हे अग्ने देवहूतमान् देवानामाह्वातृतमानश्वान् युश्व योजय । रथे रथीरिव यथा रथी स्वाश्वानिष्टदेशगमनाय योजयति तद्वत् । तथा कृत्वा होता त्वं पूर्व्यो मुख्यः सन् निषदः उपविशच । हिपूरणः ॥ १ ॥