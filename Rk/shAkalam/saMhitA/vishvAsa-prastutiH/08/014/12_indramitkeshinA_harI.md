+++
title = "१२ इन्द्रमित्केशिना हरी"

+++
## अधिमन्त्रम्
इन्द्रः। गोषूक्त्यश्वसूक्तिनौ काण्वायनौ। गायत्री।

## मन्त्रः
इन्द्र॒मित्के॒शिना॒ हरी॑ सोम॒पेया॑य वक्षतः ।  
उप॑ य॒ज्ञं सु॒राध॑सम् ॥

## पदपाठः
इन्द्र॑म् । इत् । के॒शिना॑ । हरी॒ इति॑ । सो॒म॒ऽपेया॑य । व॒क्ष॒तः॒ ।  
उप॑ । य॒ज्ञम् । सु॒ऽराध॑सम् ॥

## भाष्यम्
केशिना केशिनौ मूर्धजानि लोमानि केशास्तद्वन्तौ हरी अश्वौ सुराधसं शोभनधनं इन्द्रमित् इन्द्रमेव यज्ञमुपास्मद्यज्ञं प्रति सोमपेयाय सोमपा- नार्थं वक्षतः वहतां यद्वा यज्ञं यष्टव्यमिन्द्रं उपवहताम् ॥ १२ ॥