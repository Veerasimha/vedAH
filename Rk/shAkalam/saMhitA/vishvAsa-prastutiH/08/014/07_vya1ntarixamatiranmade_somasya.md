+++
title = "०७ व्य१न्तरिक्षमतिरन्मदे सोमस्य"

+++
## अधिमन्त्रम्
इन्द्रः। गोषूक्त्यश्वसूक्तिनौ काण्वायनौ। गायत्री।

## मन्त्रः
व्य१॒॑न्तरि॑क्षमतिर॒न्मदे॒ सोम॑स्य रोच॒ना ।  
इन्द्रो॒ यदभि॑नद्व॒लम् ॥

## पदपाठः
वि । अ॒न्तरि॑क्षम् । अ॒ति॒र॒त् । मदे॑ । सोम॑स्य । रो॒च॒ना ।  
इन्द्रः॑ । यत् । अभि॑नत् । व॒लम् ॥

## भाष्यम्
सोमस्यपानेन मदे हर्षे सति रोचना रोचमानमन्तरिक्षं अयमिन्द्रोव्यतिरत् व्यवर्धयत् यत् यस्मात्कारणात् वलं आवृत्य स्थितमसुरं मेघं वा अभिनत् व्यदारयत् ॥ ७ ॥