+++
title = "०३ आ त्वा"

+++
## अधिमन्त्रम्
इन्द्रः। प्रगाथः काण्वः। गायत्री।

## मन्त्रः
आ त्वा॑ गी॒र्भिर्म॒हामु॒रुं हु॒वे गामि॑व॒ भोज॑से ।  
इन्द्र॒ सोम॑स्य पी॒तये॑ ॥

## पदपाठः
आ । त्वा॒ । गीः॒ऽभिः । म॒हाम् । उ॒रुम् । हु॒वे । गाम्ऽइ॑व । भोज॑से ।  
इन्द्र॑ । सोम॑स्य । पी॒तये॑ ॥

## भाष्यम्
हे इन्द्र त्वा त्वां गीर्भिः स्तुतिभिः आहुवे आह्वयामि कीदृशं त्वां महां महान्तं उरुं प्रभूतं किमर्थं सोमस्यपीतये पानाय । आह्वाने दृष्टान्तः-भोजसे भोगाय गामिव ॥ ३ ॥