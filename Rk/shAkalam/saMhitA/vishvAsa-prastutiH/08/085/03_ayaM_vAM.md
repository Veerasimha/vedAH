+++
title = "०३ अयं वां"

+++
## अधिमन्त्रम्
अश्विनौ। कृष्णः। गायत्री।

## मन्त्रः
अ॒यं वां॒ कृष्णो॑ अश्विना॒ हव॑ते वाजिनीवसू ।  
मध्वः॒ सोम॑स्य पी॒तये॑ ॥

## पदपाठः
अ॒यम् । वा॒म् । कृष्णः॑ । अ॒श्वि॒ना॒ । हव॑ते । वा॒जि॒नी॒व॒सू॒ इति॑ वाजिनीऽवसू ।  
मध्वः॑ । सोम॑स्य । पी॒तये॑ ॥

## भाष्यम्
हे वाजिनीवसू अन्नयुक्तधनौ अत्र इनिरनुवादार्थः । यद्वा वाजः वजनं क्रिया तद्वती वाजिनी तद्युक्तधनवन्तौ हे अश्विना अश्विनौ अयं कृष्णोनाम मन्त्रद्रष्टाऋषिः वां युवां हवते स्तुतिभिराह्वयति । किमर्थं मध्वः सोमस्य पीतयइति ॥ ३ ॥