+++
title = "२४ त्वां हि"

+++
## अधिमन्त्रम्
वायुः। विश्वमना वैयश्वः व्यश्वो वाङ्गिरसः। उष्णिक्।

## मन्त्रः
त्वां हि सु॒प्सर॑स्तमं नृ॒षद॑नेषु हू॒महे॑ ।  
ग्रावा॑णं॒ नाश्व॑पृष्ठं मं॒हना॑ ॥

## पदपाठः
त्वाम् । हि । सु॒प्सरः॑ऽतमम् । नृ॒ऽसद॑नेषु । हू॒महे॑ ।  
ग्रावा॑णम् । न । अश्व॑ऽपृष्ठम् । मं॒हना॑ ॥

## भाष्यम्
हे वायो सुप्सरस्तमं सुप्सइति रूपनाम रोमत्वर्थीयः अतिशयेन शोभनरूपवन्तं मंहना स्वकीयेन महत्त्वेन अश्वपृष्ठं सर्वतोव्याप्तपृष्ठं पृष्ठशब्दः सर्वाङ्गं लक्षयति व्याप्तकृस्नाङ्गमित्यर्थः त्वां हिरवधारणे त्वामेव नृषदनेषु नृसदनेषु नरः अध्वरस्यनेतारः ऋत्विजोऽत्रसीदन्तीतिनृषदनायज्ञाः तेषु हूमहे वयमाह्वयामः । कथमिव ग्रावाणं न यथा सोमाभिषवार्थं ग्रावाणं स्तुतिभिराह्वयन्ति तद्वत्त्वां स्तुतिभिराह्वयामः ॥ २४ ॥ शुनासीरीये सत्वन्नोदेवेत्येषा वायोरनुवाक्या सूत्रितच्च-सत्वन्नोदेवमनसेशानायप्रहुतिंयस्तआनडिति ।