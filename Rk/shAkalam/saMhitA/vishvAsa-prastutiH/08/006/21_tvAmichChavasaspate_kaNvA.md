+++
title = "२१ त्वामिच्छवसस्पते कण्वा"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
त्वामिच्छ॑वसस्पते॒ कण्वा॑ उ॒क्थेन॑ वावृधुः ।  
त्वां सु॒तास॒ इन्द॑वः ॥

## पदपाठः
त्वाम् । इत् । श॒व॒सः॒ । प॒ते॒ । कण्वाः॑ । उ॒क्थेन॑ । व॒वृ॒धुः॒ ।  
त्वाम् । सु॒तासः॑ । इन्द॑वः ॥

## भाष्यम्
हे शवतस्पते बलस्य स्वामिन्निन्द्र त्वामित् त्वामेव कण्वाःस्तोतारः कण्वगोत्रावा ऋषयः उक्थेन शस्त्रेण ववृधुः वर्धयन्ति सुतासोध्वर्यु- भिरभिषुताः इन्दवः सोमाश्च त्वामेव वर्धयन्ति ॥ २१ ॥