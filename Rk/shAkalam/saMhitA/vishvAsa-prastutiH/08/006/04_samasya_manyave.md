+++
title = "०४ समस्य मन्यवे"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
सम॑स्य म॒न्यवे॒ विशो॒ विश्वा॑ नमन्त कृ॒ष्टयः॑ ।  
स॒मु॒द्राये॑व॒ सिन्ध॑वः ॥

## पदपाठः
सम् । अ॒स्य॒ । म॒न्यवे॑ । विशः॑ । विश्वाः॑ । न॒म॒न्त॒ । कृ॒ष्टयः॑ ।  
स॒मु॒द्राय॑ऽइव । सिन्ध॑वः ॥

## भाष्यम्
विशोविशन्त्यः विश्वाः सर्वाः कृष्टयः प्रजाः अस्येन्द्रस्य मन्यवे क्रोधाय यद्वा मन्युर्मननसाधनं स्तोत्रं तदर्थं सन्नमन्त सम्यक् स्वतएव नमन्ति नमतेः कर्मकर्तरि छान्दसोलङ् नदुहस्नुनमामितियक् चिणोः प्रतिषेधः प्रह्वीभवन्ति । तत्रदृष्टान्तः-समुद्रायेव यथा समुद्रं अब्धिं प्रति सिन्धवः स्य्अन्दनशीलानद्यः स्वयमेव नमन्ते तद्वत् ॥ ४ ॥