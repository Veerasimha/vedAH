+++
title = "२३ आ न"

+++
## अधिमन्त्रम्
इन्द्रः। वत्सः काण्वः। गायत्री।

## मन्त्रः
आ न॑ इन्द्र म॒हीमिषं॒ पुरं॒ न द॑र्षि॒ गोम॑तीम् ।  
उ॒त प्र॒जां सु॒वीर्य॑म् ॥

## पदपाठः
आ । नः॒ । इ॒न्द्र॒ । म॒हीम् । इष॑म् । पुर॑म् । न । द॒र्षि॒ । गोऽम॑तीम् ।  
उ॒त । प्र॒ऽजाम् । सु॒ऽवीर्य॑म् ॥

## भाष्यम्
हे इन्द्र नोस्मभ्यं अस्मदर्थं महीं महतीं गोमतीं गोभिर्युक्तां इषमन्नं आदर्षि आद्रियस्व दातुं कामयस्व नशब्दश्चार्थे पुरं न पालनं पूःपालनं रक्षणं चास्मभ्यं कर्तुमाद्रियस्व । उतापिच सुवीर्थं शोभनवीर्योपेतां प्रजां सन्ततिं दातुं कामयस्व ॥ २३ ॥