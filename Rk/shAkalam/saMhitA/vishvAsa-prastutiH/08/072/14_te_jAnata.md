+++
title = "१४ ते जानत"

+++
## अधिमन्त्रम्
अग्निर्हवींषि वा। हर्यतः प्रागाथः। गायत्री।

## मन्त्रः
ते जा॑नत॒ स्वमो॒क्यं१॒॑ सं व॒त्सासो॒ न मा॒तृभिः॑ ।  
मि॒थो न॑सन्त जा॒मिभिः॑ ॥

## पदपाठः
ते । जा॒न॒त॒ । स्वम् । ओ॒क्य॑म् । सम् । व॒त्सासः॑ । न । मा॒तृऽभिः॑ ।  
मि॒थः । न॒स॒न्त॒ । जा॒मिऽभिः॑ ॥

## भाष्यम्
ते ता गावौ जानत ज्ञातवत्यः । अथवा सामान्याकारेण तइति पुन्निर्देशः । किं स्वं स्वकीयमोक्यं निवासं महावीरं तत्रदोग्धुमगमन्नित्यर्थः । तदेवाह-वत्सासो वत्सामातृभिर्न जननीभिः सह यथा सङ्गच्छन्ति तद्वज्जामिभिर्बन्धुभिः सहितागावोमिथः प्रत्येकं सन्नसन्त सङ्गच्छन्ते महावीरम् ॥ १४ ॥