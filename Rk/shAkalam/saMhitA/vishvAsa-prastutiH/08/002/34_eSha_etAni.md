+++
title = "३४ एष एतानि"

+++
## अधिमन्त्रम्
इन्द्रः। मेधातिथिः काण्वः प्रियमेधश्चाङ्गिरसः। गायत्री।

## मन्त्रः
ए॒ष ए॒तानि॑ चका॒रेन्द्रो॒ विश्वा॒ योऽति॑ शृ॒ण्वे ।  
वा॒ज॒दावा॑ म॒घोना॑म् ॥

## पदपाठः
ए॒षः । ए॒तानि॑ । च॒का॒र॒ । इन्द्रः॑ । विश्वा॑ । यः । अति॑ । शृ॒ण्वे ।  
वा॒ज॒ऽदावा॑ । म॒घोना॑म् ॥

## भाष्यम्
एषइन्द्रः विश्वा विश्वानि व्याप्तानि एतानि वृत्रवधादीनि वीर्याणि यद्वा पृथिव्यादीनि भूतजातानि चकार कृतवान् यइन्द्रोबलैरतिश- यितः शृण्वे श्रूयते सर्वत्र स्तूयते अपिच सइन्द्रोमघोनां हविष्मतां यजमानानां वाजदावा वाजस्यान्नस्य दाता भवति ॥ ३४ ॥