+++
title = "२५ पन्यम्पन्यमित्सोतार आ"

+++
## अधिमन्त्रम्
इन्द्रः। मेधातिथिः काण्वः प्रियमेधश्चाङ्गिरसः। गायत्री।

## मन्त्रः
पन्य॑म्पन्य॒मित्सो॑तार॒ आ धा॑वत॒ मद्या॑य ।  
सोमं॑ वी॒राय॒ शूरा॑य ॥

## पदपाठः
पन्य॑म्ऽपन्यम् । इत् । सो॒ता॒रः॒ । आ । धा॒व॒त॒ । मद्या॑य ।  
सोम॑म् । वी॒राय॑ । शूरा॑य ॥

## भाष्यम्
हे सोतारः अभिषोतारोध्वर्यवः मद्याय मादयितव्याय वीराय विक्रान्ताय शूरायशौर्यवतइन्द्राय पन्यंपन्यमित् सर्वत्र स्तुत्यमेव सोमं आधावत अभिगमयत प्रयच्छतेत्यर्थः ॥ २५ ॥