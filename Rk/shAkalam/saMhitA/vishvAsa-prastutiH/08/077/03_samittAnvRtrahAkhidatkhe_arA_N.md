+++
title = "०३ समित्तान्वृत्रहाखिदत्खे अराँ"

+++
## अधिमन्त्रम्
इन्द्रः। कुरुसुतिः काण्वः। गायत्री।

## मन्त्रः
समित्तान्वृ॑त्र॒हाखि॑द॒त्खे अ॒राँ इ॑व॒ खेद॑या ।  
प्रवृ॑द्धो दस्यु॒हाभ॑वत् ॥

## पदपाठः
सम् । इत् । तान् । वृ॒त्र॒ऽहा । अ॒खि॒द॒त् । खे । अ॒रान्ऽइ॑व । खेद॑या ।  
प्रऽवृ॑द्धः । द॒स्यु॒ऽहा । अ॒भ॒व॒त् ॥

## भाष्यम्
तान् जनन्योक्तान्वृत्रहा इन्द्रः समित् सहैवाखिदत् खेदनं नामाकर्षणम् । खे रथचक्रस्य नाभौ अरान् चक्राङ्गभुतान् शङ्कून् खेदयाइव रज्ज्वेव तया तान्यथा सङ्खिदन्ति तद्वत् तथा कृत्वादस्युहा शत्रुघातीन्द्रः प्रवृद्धोभवत् ॥ ३ ॥