+++
title = "२२ कदा त"

+++
## अधिमन्त्रम्
इन्द्रः। नारदः काण्वः। उष्णिक्।

## मन्त्रः
क॒दा त॑ इन्द्र गिर्वणः स्तो॒ता भ॑वाति॒ शन्त॑मः ।  
क॒दा नो॒ गव्ये॒ अश्व्ये॒ वसौ॑ दधः ॥

## पदपाठः
क॒दा । ते॒ । इ॒न्द्र॒ । गि॒र्व॒णः॒ । स्तो॒ता । भ॒वा॒ति॒ । शम्ऽत॑मः ।  
क॒दा । नः॒ । गव्ये॑ । अश्व्ये॑ । वसौ॑ । द॒धः॒ ॥

## भाष्यम्
हे गिर्वणोगिरां स्तुतीनां संभक्तरिन्द्र ते तव स्तोता शन्तमः सुखतमोतिशये नसुखवान् कदा कस्मिन्काले भवाति भवेत् कदा कस्मिंश्च काले नोस्मान् गव्ये गोसमूहे अश्व्ये अश्वसङ्घे वसौ निवासभूतेन्यस्मिन्नपि धने दधः धारये: ॥ २२ ॥