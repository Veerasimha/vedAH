+++
title = "२४ तमीमहे पुरुष्टुतं"

+++
## अधिमन्त्रम्
इन्द्रः। नारदः काण्वः। उष्णिक्।

## मन्त्रः
तमी॑महे पुरुष्टु॒तं य॒ह्वं प्र॒त्नाभि॑रू॒तिभिः॑ ।  
नि ब॒र्हिषि॑ प्रि॒ये स॑द॒दध॑ द्वि॒ता ॥

## पदपाठः
तम् । ई॒म॒हे॒ । पु॒रु॒ऽस्तु॒तम् । य॒ह्वम् । प्र॒त्नाभिः॑ । ऊ॒तिऽभिः॑ ।  
नि । ब॒र्हिषि॑ । प्रि॒ये । स॒द॒त् । अध॑ । द्वि॒ता ॥

## भाष्यम्
यह्वं महान्तं बहुभि: स्तुतमिन्द्रं प्रत्नाभि: ऊतिभिस्तृप्तिकरीभि: सोमाहुतिभिर्हेतुभि: ईमहे याचामहे सचेन्द्र: प्रिये प्रीतिकरे बर्हिषि आस्तीर्णे दर्भे निषदत् निषीदतु हवि:स्वीकरणायोपविशतु अधानन्तरं द्विता द्वैधं वर्तमानानि चरुपुरोडाशादीनि सोमलक्षणानिच हवींषि स्वीकरोत्विति- रोष: ॥ २४ ॥