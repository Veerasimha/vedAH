+++
title = "०९ सा द्युम्नैर्द्युम्निनी"

+++
## अधिमन्त्रम्
अग्निः। गोपवन आत्रेयः। गायत्री।

## मन्त्रः
सा द्यु॒म्नैर्द्यु॒म्निनी॑ बृ॒हदुपो॑प॒ श्रव॑सि॒ श्रवः॑ ।  
दधी॑त वृत्र॒तूर्ये॑ ॥

## पदपाठः
सा । द्यु॒म्नैः । द्यु॒म्निनी॑ । बृ॒हत् । उप॑ऽउप । श्रव॑सि । श्रवः॑ ।  
दधी॑त । वृ॒त्र॒ऽतूर्ये॑ ॥

## भाष्यम्
सास्मभिः क्रियमाणा स्तुतिः द्युम्रैः द्योतमानैरन्नैरस्मभ्यं प्रदेयैर्द्युम्रिनी अन्नवती श्रवसि पूर्वस्मिन् विद्यमानेन्ने पुनरपिबृहन्महत् श्रवोन्नं उपो- पदधीत पुनरुपरि धारयतु । कुत्रेति उच्यते-वृत्रतूर्ये सङ्ग्रामे शत्रोःसंबन्धिनमिति यावत् ॥ ९ ॥