+++
title = "०४ आ नो"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
आ नो॑ याहि सु॒ताव॑तो॒ऽस्माकं॑ सुष्टु॒तीरुप॑ ।  
पिबा॒ सु शि॑प्रि॒न्नन्ध॑सः ॥

## पदपाठः
आ । नः॒ । या॒हि॒ । सु॒तऽव॑तः । अ॒स्माक॑म् । सु॒ऽस्तु॒तीः । उप॑ ।  
पिब॑ । सु । शि॒प्रि॒न् । अन्ध॑सः ॥

## भाष्यम्
हे इन्द्र सुतवतः अभिषुतसोमयुक्तान् नोस्मानायाह्वभिगच्छ ततोस्माकं संबन्धीनि सुष्टुतीः शोभनानि स्तोत्राणि उपगच्छ जानीहि । हे सुशिप्रिन् शोभनशिरस्त्राण शोभनहनुकवेन्द्र अन्धसः अन्नस्य सोमलक्षणस्य स्वांशलक्षणं भागं पिब यद्वा कर्मणिषष्ठी अन्धोस्मदीयं सोमं पिब ॥ ४ ॥