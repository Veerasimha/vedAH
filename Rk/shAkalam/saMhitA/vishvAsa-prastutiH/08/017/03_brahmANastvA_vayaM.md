+++
title = "०३ ब्रह्माणस्त्वा वयं"

+++
## अधिमन्त्रम्
इन्द्रः। इरिंबिठिः काण्वः। गायत्री।

## मन्त्रः
ब्र॒ह्माण॑स्त्वा व॒यं यु॒जा सो॑म॒पामि॑न्द्र सो॒मिनः॑ ।  
सु॒ताव॑न्तो हवामहे ॥

## पदपाठः
ब्र॒ह्माणः॑ । त्वा॒ । व॒यम् । यु॒जा । सो॒म॒ऽपाम् । इ॒न्द्र॒ । सो॒मिनः॑ ।  
सु॒तऽव॑न्तः । ह॒वा॒म॒हे॒ ॥

## भाष्यम्
हे इन्द्र ब्रह्माणोब्राह्मणावयं त्वा त्वां युजा योग्येन स्तोत्रेण हवामहे आह्वयामहे । कथंभूतं सोमपां सोमस्य पातारम् । कीदृशावयं सोमिनः सो- मयुक्ताः सुतवन्तः अभिषुतैश्च सोमैरुपेताः ॥ ३ ॥