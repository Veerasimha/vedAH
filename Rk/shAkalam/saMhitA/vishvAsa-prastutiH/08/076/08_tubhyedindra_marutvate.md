+++
title = "०८ तुभ्येदिन्द्र मरुत्वते"

+++
## अधिमन्त्रम्
इन्द्रः। कुरुसुतिः काण्वः। गायत्री।

## मन्त्रः
तुभ्येदि॑न्द्र म॒रुत्व॑ते सु॒ताः सोमा॑सो अद्रिवः ।  
हृ॒दा हू॑यन्त उ॒क्थिनः॑ ॥

## पदपाठः
तुभ्य॑ । इत् । इ॒न्द्र॒ । म॒रुत्व॑ते । सु॒ताः । सोमा॑सः । अ॒द्रि॒ऽवः॒ ।  
हृ॒दा । हू॒य॒न्ते॒ । उ॒क्थिनः॑ ॥

## भाष्यम्
हे अद्रिवोवज्रवन्निन्द्र मरुत्वते तुभ्येत् तुभ्यमेव सोमासः सुताअभिषुताः तेचोक्थिनः शस्त्रवन्तो हृदा मनसा भक्त्या हूयन्ते त्वदथेम् ॥ ८ ॥