+++
title = "१० इदं ह्यन्वोजसा"

+++
## अधिमन्त्रम्
इन्द्रः। गाथिनो विश्वामित्रः। गायत्री।

## मन्त्रः
इ॒दं ह्यन्वोज॑सा सु॒तं रा॑धानां पते ।  
पिबा॒ त्व१॒॑स्य गि॑र्वणः ॥

## पदपाठः
इ॒दम् । हि । अनु॑ । ओज॑सा । सु॒तम् । रा॒धा॒ना॒म् । प॒ते॒ ।  
पिब॑ । तु । अ॒स्य । गि॒र्व॒णः॒ ॥

## भाष्यम्
हे राधानां पते धनानां स्वामिन् गिर्वणो गीर्भिः स्तुतिभिर्वननीय हे इन्द्र इदमनु अनेनानुक्रमेण । उद्देशानुक्रमेणेत्यर्थः । ओजसा बलेन ग्रावभिः सुतमभिषुतं सोमं तु क्शिप्रं पिब हि ॥ १० ॥