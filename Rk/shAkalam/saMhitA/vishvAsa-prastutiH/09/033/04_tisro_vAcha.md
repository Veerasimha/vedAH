+++
title = "०४ तिस्रो वाच"

+++
## अधिमन्त्रम्
पवमानः सोमः। त्रितः। गायत्री।

## मन्त्रः
ति॒स्रो वाच॒ उदी॑रते॒ गावो॑ मिमन्ति धे॒नवः॑ ।  
हरि॑रेति॒ कनि॑क्रदत् ॥

## पदपाठः
ति॒स्रः । वाचः॑ । उत् । ई॒र॒ते॒ । गावः॑ । मि॒म॒न्ति॒ । धे॒नवः॑ ।  
हरिः॑ । ए॒ति॒ । कनि॑क्रदत् ॥

## भाष्यम्
तिस्रॊवाचः ऋगादिभॆदॆन त्रिविधास्तुतिरुदीरतॆ प्रॊद्गमयन्ति ऋत्विजः । धॆनवः आशिरॆण प्रीणयित्र्यॊगावः मिमन्ति शब्दयन्ति दॊहार्थम् । हरिर्हरितवर्णश्च सॊमः कनिक्रदच्छब्दङ्कुर्वन्नॆति गच्छति कलशं ॥ ४ ॥