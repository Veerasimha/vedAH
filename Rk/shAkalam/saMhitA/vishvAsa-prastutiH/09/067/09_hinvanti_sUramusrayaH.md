+++
title = "०९ हिन्वन्ति सूरमुस्रयः"

+++
## अधिमन्त्रम्
पवमानः सोमः। गोतमः। गायत्री।

## मन्त्रः
हि॒न्वन्ति॒ सूर॒मुस्र॑यः॒ पव॑मानं मधु॒श्चुत॑म् ।  
अ॒भि गि॒रा सम॑स्वरन् ॥

## पदपाठः
हि॒न्वन्ति॑ । सूर॑म् । उस्र॑यः । पव॑मानम् । म॒धु॒ऽश्चुत॑म् ।  
अ॒भि । गि॒रा । सम् । अ॒स्व॒र॒न् ॥

## भाष्यम्
उस्रयः कर्मकरणार्थं इतस्ततोगच्छन्त्योङ्गुलयः मधुश्चुतं मदकरस्य रसस्य च्यावयितारं सूरं सुवीर्यं सर्वस्य यागादिकर्मणिप्रेरकं पवमानं सोमं हिन्वन्ति अभिषवार्थं संप्रेरयन्ति । त- तः स्तोतारोगिरा स्तुत्या तमेनमभिसमस्वरन् सम्यगभिष्टुवन्ति ॥ ९ ॥