+++
title = "२६ त्रिभिष्ट्वं देव"

+++
## अधिमन्त्रम्
अग्निरग्निर्वा सविता च। पवित्रो वसिष्ठो वोभौ वा। गायत्री।

## मन्त्रः
त्रि॒भिष्ट्वं दे॑व सवित॒र्वर्षि॑ष्ठैः सोम॒ धाम॑भिः ।  
अग्ने॒ दक्षैः॑ पुनीहि नः ॥

## पदपाठः
त्रि॒ऽभिः । त्वम् । दे॒व॒ । स॒वि॒तः॒ । वर्षि॑ष्ठैः । सो॒म॒ । धाम॑ऽभिः ।  
अग्ने॑ । दक्षैः॑ । पु॒नी॒हि॒ । नः॒ ॥

## भाष्यम्
हे देव स्तुत्य दीप्यमान वा हे सवितः सर्वस्य स्वस्वकर्मणि चोदयितः हे सोम पवमान- गुणविणविशिष्ट हे अग्ने त्वं वर्षिष्ठैः वृद्धतमैः अतएव दक्षैः सामर्थ्यवद्भिस्त्रिभिर्धामभिः शरीरै- रग्निवायुसूर्यात्मकैस्त्रिभिः शरीरैः नोस्मान्पुनीहि परिशुद्धान् कुरु ॥ २६ ॥