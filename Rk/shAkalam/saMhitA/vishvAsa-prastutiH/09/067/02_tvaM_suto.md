+++
title = "०२ त्वं सुतो"

+++
## अधिमन्त्रम्
पवमानः सोमः। भरद्वाजः। गायत्री।

## मन्त्रः
त्वं सु॒तो नृ॒माद॑नो दध॒न्वान्म॑त्स॒रिन्त॑मः ।  
इन्द्रा॑य सू॒रिरन्ध॑सा ॥

## पदपाठः
त्वम् । सु॒तः । नृ॒ऽमाद॑नः । द॒ध॒न्वान् । म॒त्स॒रिन्ऽत॑मः ।  
इन्द्रा॑य । सू॒रिः । अन्ध॑सा ॥

## भाष्यम्
हे सोम नृमादनः नृणां कर्मणान्नेतॄणामृत्विजां मादयिता अतएव दधन्वान् तेभ्योधनानि धारयन् प्रयच्छ्न् । यद्वा यज्ञस्य धारकः सूरिः प्राज्ञः सुतोस्माभिरभिषुतस्त्वं अन्धसा हवी- रूपेणान्नेन सहेन्द्राय मत्सरिन्तमः तस्यातिशयेन मदकारी भव । नाद्घस्येति नकारः ॥ २ ॥