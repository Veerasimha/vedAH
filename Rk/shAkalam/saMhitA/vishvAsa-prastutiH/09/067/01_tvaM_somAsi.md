+++
title = "०१ त्वं सोमासि"

+++
## अधिमन्त्रम्
पवमानः सोमः। भरद्वाजः। गायत्री।

## मन्त्रः
त्वं सो॑मासि धार॒युर्म॒न्द्र ओजि॑ष्ठो अध्व॒रे ।  
पव॑स्व मंह॒यद्र॑यिः ॥

## पदपाठः
त्वम् । सो॒म॒ । अ॒सि॒ । धा॒र॒युः । म॒न्द्रः । ओजि॑ष्ठः । अ॒ध्व॒रे ।  
पव॑स्व । मं॒ह॒यत्ऽर॑यिः ॥

## भाष्यम्
हे सोमाभिषूयमाण पवमान मन्द्रः मोदयितृतमः ओजिष्ठः ओजस्वितमस्त्वं अध्वरे हिं- सारहितेस्मदीयेयज्ञे धारयुः अभिषवणधाराकामोसि भवसि । अतस्त्वं मंहयद्रयिः स्तोतृभ्यः प्रदीयमानधनः सन् पवस्व द्रोणकलशे ग्रहादिषु दशापवित्रेण पूतोभव । यद्वा धारयुः तद्वद- र्थेभाष्यतइति सत्वर्थीयोयुः सः हे सोम त्वं धारावानिव । ततः पवस्वेति संबन्धः ॥ १ ॥