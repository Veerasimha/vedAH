+++
title = "२५ उभाभ्यां देव"

+++
## अधिमन्त्रम्
अग्निः सविता वा। पवित्रो वसिष्ठो वोभौ वा। गायत्री।

## मन्त्रः
उ॒भाभ्यां॑ देव सवितः प॒वित्रे॑ण स॒वेन॑ च ।  
मां पु॑नीहि वि॒श्वतः॑ ॥

## पदपाठः
उ॒भाभ्या॑म् । दे॒व॒ । स॒वि॒तः॒ । प॒वित्रे॑ण । स॒वेन॑ । च॒ ।  
माम् । पु॒नी॒हि॒ । वि॒श्वतः॑ ॥

## भाष्यम्
हे सवितः सर्वस्य प्रेरक हे देव द्योतमान सोम त्वं पवित्रेण पपशोधकेन त्वदीयेन तेजसा सवेन सोमाभिषवेनच एताभ्यामुभाभ्यां विश्वतः सर्वतोमां पुनीहि पूतं कुरु ॥ २५ ॥