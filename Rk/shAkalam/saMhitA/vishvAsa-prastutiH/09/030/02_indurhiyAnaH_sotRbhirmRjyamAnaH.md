+++
title = "०२ इन्दुर्हियानः सोतृभिर्मृज्यमानः"

+++
## अधिमन्त्रम्
पवमानः सोमः। बिन्दुः। गायत्री।

## मन्त्रः
इन्दु॑र्हिया॒नः सो॒तृभि॑र्मृ॒ज्यमा॑नः॒ कनि॑क्रदत् ।  
इय॑र्ति व॒ग्नुमि॑न्द्रि॒यम् ॥

## पदपाठः
इन्दुः॑ । हि॒या॒नः । सो॒तृऽभिः॑ । मृ॒ज्यमा॑नः । कनि॑क्रदत् ।  
इय॑र्ति । व॒ग्नुम् । इ॒न्द्रि॒यम् ॥

## भाष्यम्
अयमिन्दुर्दीप्तः सोमोहियानः प्रेर्यमाणोत्र्याप्रियमाणः कैः सोतृभिरृत्विग्भिः पश्चाद्दशापवित्रे मृज्यमानः शोध्यमानः कनिक्रदत् शब्दं कुर्वन् इन्द्रियमिन्द्रस्य संबन्धिनं इन्द्रियमपि करं वग्नुं शब्दमियर्ति प्रेरयति ग्रहणसमये ॥ २ ॥