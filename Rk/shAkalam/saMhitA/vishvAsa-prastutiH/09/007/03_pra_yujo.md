+++
title = "०३ प्र युजो"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
प्र यु॒जो वा॒चो अ॑ग्रि॒यो वृषाव॑ चक्रद॒द्वने॑ ।  
सद्मा॒भि स॒त्यो अ॑ध्व॒रः ॥

## पदपाठः
प्र । यु॒जः । वा॒चः । अ॒ग्रि॒यः । वृषा॑ । अव॑ । च॒क्र॒द॒त् । वने॑ ।  
सद्म॑ । अ॒भि । स॒त्यः । अ॒ध्व॒रः ॥

## भाष्यम्
एतदेव दर्शयति वृषाकामानां वर्षकः सत्यः सत्यभूतः अध्वरोहिंसावर्जितः अग्रियोमुख्यः सोमः सद्म यज्ञगृहमभि प्रति वने उदके युजोयुक्ताः वाचोवाणीः प्रावचक्रदत् अवक्रन्दति शब्दान् करोतीत्यर्थः ॥ ३ ॥