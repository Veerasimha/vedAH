+++
title = "१९ परि वाजे"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
परि॒ वाजे॒ न वा॑ज॒युमव्यो॒ वारे॑षु सिञ्चत ।  
इन्द्रा॑य॒ मधु॑मत्तमम् ॥

## पदपाठः
परि॑ । वाजे॑ । न । वा॒ज॒ऽयुम् । अव्यः॑ । वारे॑षु । सि॒ञ्च॒त॒ ।  
इन्द्रा॑य । मधु॑मत्ऽतमम् ॥

## भाष्यम्
वाजयुं युद्धकामं मधुमत्तममतिशयेनमधुमन्तं सोममिन्द्रायेद्रार्थं अव्यः अवेर्वारेषु वालेषु दशापवित्रे वाजे न युद्धेइव हे ऋत्विजः परिषिंचत ॥ १९ ॥