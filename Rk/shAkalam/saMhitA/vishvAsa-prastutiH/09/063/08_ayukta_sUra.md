+++
title = "०८ अयुक्त सूर"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
अयु॑क्त॒ सूर॒ एत॑शं॒ पव॑मानो म॒नावधि॑ ।  
अ॒न्तरि॑क्षेण॒ यात॑वे ॥

## पदपाठः
अयु॑क्त । सूरः॑ । एत॑शम् । पव॑मानः । म॒नौ । अधि॑ ।  
अ॒न्तरि॑क्षेण । यात॑वे ॥

## भाष्यम्
पवमानः पूयमानः सोमो मनावधि मनुर्मनुष्यः तस्मिन्मनुष्ये इत्यर्थः अन्तरिक्षेण यातवे गन्तुं सूरः प्रेरकस्य सूर्यस्यैतशमश्वम् । एतग्वा एतश इत्यश्वनामसुपाठात् । अयुक्त युङ्क्ते ॥ ८ ॥