+++
title = "२२ पवस्व देवायुषगिन्द्रं"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
पव॑स्व देवायु॒षगिन्द्रं॑ गच्छतु ते॒ मदः॑ ।  
वा॒युमा रो॑ह॒ धर्म॑णा ॥

## पदपाठः
पव॑स्व । दे॒व॒ । आ॒यु॒षक् । इन्द्र॑म् । ग॒च्छ॒तु॒ । ते॒ । मदः॑ ।  
वा॒युम् । आ । रो॒ह॒ । धर्म॑णा ॥

## भाष्यम्
हे देव द्योतमान सोम पवस्व धारया क्षर । अपिच ते तव मदो मदकरोरस आयु- षगनुवक्तमिन्द्रं प्रतिगच्छतु । अपिच त्वं वायुं धर्मणा धारकेन रसेनारोह प्राप्नुहि ॥ २२ ॥