+++
title = "२७ पवमाना दिवस्पर्यन्तरिक्षादसृक्षत"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
पव॑माना दि॒वस्पर्य॒न्तरि॑क्षादसृक्षत ।  
पृ॒थि॒व्या अधि॒ सान॑वि ॥

## पदपाठः
पव॑मानाः । दि॒वः । परि॑ । अ॒न्तरि॑क्षात् । अ॒सृ॒क्ष॒त॒ ।  
पृ॒थि॒व्याः । अधि॑ । सान॑वि ॥

## भाष्यम्
पवमानाः सोमाः दिवो द्युलोकादन्तरिक्षाच्च पृथिव्या भूम्याअधि सानवि समुच्छ्रिते देशे देवयजने पर्यसृक्षत सृज्यन्ते ॥ २७ ॥