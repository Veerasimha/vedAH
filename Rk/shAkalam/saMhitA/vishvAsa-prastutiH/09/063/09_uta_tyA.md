+++
title = "०९ उत त्या"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
उ॒त त्या ह॒रितो॒ दश॒ सूरो॑ अयुक्त॒ यात॑वे ।  
इन्दु॒रिन्द्र॒ इति॑ ब्रु॒वन् ॥

## पदपाठः
उ॒त । त्याः । ह॒रितः॑ । दश॑ । सूरः॑ । अ॒यु॒क्त॒ । यात॑वे ।  
इन्दुः॑ । इन्द्रः॑ । इति॑ । ब्रु॒वन् ॥

## भाष्यम्
उतापिचेन्दुः सोमः इन्द्रइति ब्रुवन् त्या ता दश दशसङ्ख्याका हरितो दिशः प्रति यातवे गन्तुं सूरः सूर्यस्यैतशमयुक्त युनक्ति ॥ ९ ॥