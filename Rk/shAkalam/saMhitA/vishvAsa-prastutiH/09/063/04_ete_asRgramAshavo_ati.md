+++
title = "०४ एते असृग्रमाशवोऽति"

+++
## अधिमन्त्रम्
पवमानः सोमः। निध्रुविः काश्यपः। गायत्री।

## मन्त्रः
ए॒ते अ॑सृग्रमा॒शवोऽति॒ ह्वरां॑सि ब॒भ्रवः॑ ।  
सोमा॑ ऋ॒तस्य॒ धार॑या ॥

## पदपाठः
ए॒ते । अ॒सृ॒ग्र॒म् । आ॒शवः॑ । अति॑ । ह्वरां॑सि । ब॒भ्रवः॑ ।  
सोमाः॑ । ऋ॒तस्य॑ । धार॑या ॥

## भाष्यम्
बभ्रवोबभ्रुवर्णा आशवः शीघ्रा एते इमे सोमा ऋतस्योदकस्य धारया असृग्रन् सृज्यन्ते ह्वरांसि रक्षांस्यति गच्छन्तिच ॥ ४ ॥