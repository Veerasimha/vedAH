+++
title = "०२ यत्सोमो वाजमर्षति"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
यत्सोमो॒ वाज॒मर्ष॑ति श॒तं धारा॑ अप॒स्युवः॑ ।  
इन्द्र॑स्य स॒ख्यमा॑वि॒शन् ॥

## पदपाठः
यत् । सोमः॑ । वाज॑म् । अर्ष॑ति । श॒तम् । धाराः॑ । अ॒प॒स्युवः॑ ।  
इन्द्र॑स्य । स॒ख्यम् । आ॒ऽवि॒शन् ॥

## भाष्यम्
यद्यदा अपस्युवः कर्मकामाः शतं शतसङ्ख्याकाः धाराः सोमस्यधाराः इन्द्रस्य सख्यं सखि- त्वं आविशन् प्राप्नुवन्ति । तदा सोमोवाजमन्नमर्षति गमयति अस्मभ्यं प्रयच्छतीत्यर्थः ॥ २ ॥