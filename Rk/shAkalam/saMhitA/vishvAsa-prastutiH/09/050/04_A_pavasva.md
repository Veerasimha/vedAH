+++
title = "०४ आ पवस्व"

+++
## अधिमन्त्रम्
पवमानः सोमः। उचथ्यः। गायत्री।

## मन्त्रः
आ प॑वस्व मदिन्तम प॒वित्रं॒ धार॑या कवे ।  
अ॒र्कस्य॒ योनि॑मा॒सद॑म् ॥

## पदपाठः
आ । प॒व॒स्व॒ । म॒दि॒न्ऽत॒म॒ । प॒वित्र॑म् । धार॑या । क॒वे॒ ।  
अ॒र्कस्य॑ । योनि॑म् । आ॒ऽसद॑म् ॥

## भाष्यम्
हे मदिन्तम मादयितृतम कवे क्रान्तकर्मन् सोम अर्कस्यार्चनीयस्येन्द्रस्य योनिं उदरं स्थान मासदं प्राप्तुं पवित्रमतीत्य धारया संपातेनापवस्व आभिमुख्येन क्षर । यद्यप्येषा पूर्वस्मिन्न- ध्याये व्याकृता तथापि मन्दमतीनां विस्मरणशङ्कया पुनर्व्याख्याता ॥ ४ ॥