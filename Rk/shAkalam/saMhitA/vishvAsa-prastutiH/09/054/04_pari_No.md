+++
title = "०४ परि णो"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
परि॑ णो दे॒ववी॑तये॒ वाजाँ॑ अर्षसि॒ गोम॑तः ।  
पु॒ना॒न इ॑न्दविन्द्र॒युः ॥

## पदपाठः
परि॑ । नः॒ । दे॒वऽवी॑तये । वाजा॑न् । अ॒र्ष॒सि॒ । गोऽम॑तः ।  
पु॒ना॒नः । इ॒न्दो॒ इति॑ । इ॒न्द्र॒ऽयुः ॥

## भाष्यम्
हे इन्दो सोम इन्द्रयुरिन्द्रकामः पुनानः पूयमानस्त्वं नोस्माकं देववीतये यज्ञाय गोमतोगो- युक्तानि वाजानन्नानि पर्यर्षसि परितः क्षरेत्यर्थः ॥ ४ ॥यवंयवन्नइति चतुरृचमेकत्रिंशं सूक्तं काश्यपस्यावत्सारस्यार्षं गायत्रं पवमानसोमदेवताकम् । यवंयवमित्यनुक्रान्तम् । गतोविनियोगः ।