+++
title = "०२ अभि गावो"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
अ॒भि गावो॑ अधन्विषु॒रापो॒ न प्र॒वता॑ य॒तीः ।  
पु॒ना॒ना इन्द्र॑माशत ॥

## पदपाठः
अ॒भि । गावः॑ । अ॒ध॒न्वि॒षुः॒ । आपः॑ । न । प्र॒ऽवता॑ । य॒तीः ।  
पु॒ना॒नाः । इन्द्र॑म् । आ॒श॒त॒ ॥

## भाष्यम्
गावो गमनशीलाइन्दवः अभ्यधन्विषु अभिग्छन्ति दशापवित्रम् । किमिव प्रवता पवणवता देशेन यन्तीर्गच्छन्त्य आपोच यन्तीर्गच्छन्त्य आपोन आपइव पश्चात्पुनाना इन्द्रं प्रीणयितुं आशत व्याप्नुवन् आहुतिं प्रणाड्येन्द्र मेववाव्याप्नुवन् ॥ २ ॥