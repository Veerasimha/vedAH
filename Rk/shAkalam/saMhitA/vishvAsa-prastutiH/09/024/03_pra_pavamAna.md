+++
title = "०३ प्र पवमान"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
प्र प॑वमान धन्वसि॒ सोमेन्द्रा॑य॒ पात॑वे ।  
नृभि॑र्य॒तो वि नी॑यसे ॥

## पदपाठः
प्र । प॒व॒मा॒न॒ । ध॒न्व॒सि॒ । सोम॑ । इन्द्रा॑य । पात॑वे ।  
नृऽभिः॑ । य॒तः । वि । नी॒य॒से॒ ॥

## भाष्यम्
हे पवमानसोम इन्द्रायेन्द्रस्य पातवे पानाय प्रधन्वसि प्रगच्छसि आहवनीयंप्रति हविर्धानात् । तदेवाह-नृभिर्नेतृभिरृत्विग्भिर्यतो विनोतो विनीयसे हविर्धानात् । अथवा पवमान प्रधन्वसि पात्रं प्रति इन्द्रपानाय तदर्थं हविर्धानाद्विनीयसे ॥ ३ ॥