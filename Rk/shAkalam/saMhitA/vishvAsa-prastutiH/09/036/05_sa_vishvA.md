+++
title = "०५ स विश्वा"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
स विश्वा॑ दा॒शुषे॒ वसु॒ सोमो॑ दि॒व्यानि॒ पार्थि॑वा ।  
पव॑ता॒मान्तरि॑क्ष्या ॥

## पदपाठः
सः । विश्वा॑ । दा॒शुषे॑ । वसु॑ । सोमः॑ । दि॒व्यानि॑ । पार्थि॑वा ।  
पव॑ताम् । आ । अ॒न्तरि॑क्ष्या ॥

## भाष्यम्
सोभिषूयमाणः सोमोदाशुषे हविर्दात्रे विश्वा सर्वाणि वसु वसूनि धनानि आपवतां प्रयच्छतु । विश्वानीत्युक्तस्य विवरणं शिष्टम् । दिव्यानि दिविभवानि पार्थिवा पृथिवीसंबन्धीनि अन्तरिक्ष्या अन्तरिक्षेभवानिच पवतां ॥ ५ ॥