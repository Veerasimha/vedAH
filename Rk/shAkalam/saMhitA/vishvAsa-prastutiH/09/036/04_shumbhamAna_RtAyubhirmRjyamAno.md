+++
title = "०४ शुम्भमान ऋतायुभिर्मृज्यमानो"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
शु॒म्भमा॑न ऋता॒युभि॑र्मृ॒ज्यमा॑नो॒ गभ॑स्त्योः ।  
पव॑ते॒ वारे॑ अ॒व्यये॑ ॥

## पदपाठः
शु॒म्भमा॑नः । ऋ॒त॒युऽभिः॑ । मृ॒ज्यमा॑नः । गभ॑स्त्योः ।  
पव॑ते । वारे॑ । अ॒व्यये॑ ॥

## भाष्यम्
ऋतायुभिः यज्ञकामैः ऋत्विग्भिः शुंभमानोलङ्क्रियमाणः तेषामेव गभस्त्योर्हस्तयोर्मृज्यमानः सोमः अव्यये अविमये वारे वाले दशापवित्रे पवते पूयते ॥ ४ ॥