+++
title = "०२ स वह्निः"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
स वह्निः॑ सोम॒ जागृ॑विः॒ पव॑स्व देव॒वीरति॑ ।  
अ॒भि कोशं॑ मधु॒श्चुत॑म् ॥

## पदपाठः
सः । वह्निः॑ । सो॒म॒ । जागृ॑विः । पव॑स्व । दे॒व॒ऽवीः । अति॑ ।  
अ॒भि । कोश॑म् । म॒धु॒ऽश्चुत॑म् ॥

## भाष्यम्
हे सोम सवह्निर्वाहकः जागृविर्जागरूको देववीर्देवकामस्त्वं मधुश्चतं मधुस्राविकोशं दशापवित्रमतिक्रम्याभिपवस्व द्रोणकलशं प्रति क्षर ॥ २ ॥