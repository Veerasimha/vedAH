+++
title = "१३ स सुन्वे"

+++
## अधिमन्त्रम्
पवमानः सोमः। ऋणंचयः। गायत्री यवमध्या।

## मन्त्रः
स सु॑न्वे॒ यो वसू॑नां॒ यो रा॒यामा॑ने॒ता य इळा॑नाम् ।  
सोमो॒ यः सु॑क्षिती॒नाम् ॥

## पदपाठः
सः । सु॒न्वे॒ । यः । वसू॑नाम् । यः । रा॒याम् । आ॒ऽने॒ता । यः । इळा॑नाम् ।  
सोमः॑ । यः । सु॒ऽक्षि॒ती॒नाम् ॥

## भाष्यम्
ससोमः सुन्वे अभिसुषुवे ऋत्विग्भिः । यः सोमः वसूनां धनानां आनेता यश्च रायां रान्ति प्रयच्छन्ति क्षीरादिकमिति रायोगावः तेषामानेता यश्च इळानामन्नानां च यश्च सोमः सुक्षितीनां सुनिवासानां शोभनमनुष्ययुक्तानां गृहाणां आनेता विद्यते सोभिषूतो- भूदिति ॥ १३ ॥