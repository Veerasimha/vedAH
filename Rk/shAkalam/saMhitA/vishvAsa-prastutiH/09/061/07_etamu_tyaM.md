+++
title = "०७ एतमु त्यं"

+++
## अधिमन्त्रम्
पवमानः सोमः। अमहीयुः। गायत्री।

## मन्त्रः
ए॒तमु॒ त्यं दश॒ क्षिपो॑ मृ॒जन्ति॒ सिन्धु॑मातरम् ।  
समा॑दि॒त्येभि॑रख्यत ॥

## पदपाठः
ए॒तम् । ऊं॒ इति॑ । त्यम् । दश॑ । क्षिपः॑ । मृ॒जन्ति॑ । सिन्धु॑ऽमातरम् ।  
सम् । आ॒दि॒त्येभिः॑ । अ॒ख्य॒त॒ ॥

## भाष्यम्
सिन्धुमातरं यस्य सोमस्य सिन्धवोमातरोनद्योभवन्ति त्यं तमेतमिमं सोमं दशक्षिपो दशसङ्ख्याकाअङ्गुलयो मृजन्ति शोधयन्ति । अपिच सोयं सोमः आदित्येभिरादित्यैः समख्यत सङ्गच्छते ॥ ७ ॥