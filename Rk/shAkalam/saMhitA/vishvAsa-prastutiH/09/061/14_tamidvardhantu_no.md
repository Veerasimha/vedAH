+++
title = "१४ तमिद्वर्धन्तु नो"

+++
## अधिमन्त्रम्
पवमानः सोमः। अमहीयुः। गायत्री।

## मन्त्रः
तमिद्व॑र्धन्तु नो॒ गिरो॑ व॒त्सं सं॒शिश्व॑रीरिव ।  
य इन्द्र॑स्य हृदं॒सनिः॑ ॥

## पदपाठः
तम् । इत् । व॒र्ध॒न्तु॒ । नः॒ । गिरः॑ । व॒त्सम् । सं॒शिश्व॑रीःऽइव ।  
यः । इन्द्र॑स्य । हृ॒द॒म्ऽसनिः॑ ॥

## भाष्यम्
यः सोम इन्द्रस्य ह्रुदंसनिर्हृदयस्य संभक्ता भवति तमित्तमेव सोमं नोस्माकं गिरः स्तुति- रूपावाचः संवर्धन्तु सम्यक् वर्धयन्तु । तत्रदृष्टान्तः—वत्सं बालं शिश्वरीरिव यथा शिश्वर्योब- द्धपयस्कामातरो वत्सं वर्धयन्ति तद्वदित्यर्थः ॥ १४ ॥