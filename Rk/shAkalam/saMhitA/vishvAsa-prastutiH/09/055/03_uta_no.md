+++
title = "०३ उत नो"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
उ॒त नो॑ गो॒विद॑श्व॒वित्पव॑स्व सो॒मान्ध॑सा ।  
म॒क्षूत॑मेभि॒रह॑भिः ॥

## पदपाठः
उ॒त । नः॒ । गो॒ऽवित् । अ॒श्व॒ऽवित् । पव॑स्व । सो॒म॒ । अन्ध॑सा ।  
म॒क्षुऽत॑मेभिः । अह॑ऽभिः ॥

## भाष्यम्
उतापिच हे सोम नोस्माकं गोविद्गोप्रदोश्वविदश्वप्रदश्व त्वं मक्षूतमेभिर्मक्षूतमैरतिशयेन शीघ्रैरहभिरहोभिर्हेतुभिरन्धसान्नेन पवस्व धारया क्षर ॥ ३ ॥