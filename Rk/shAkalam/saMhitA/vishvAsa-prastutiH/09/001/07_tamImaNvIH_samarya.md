+++
title = "०७ तमीमण्वीः समर्य"

+++
## अधिमन्त्रम्
पवमानः सोमः। मधुच्छन्दाः। गायत्री।

## मन्त्रः
तमी॒मण्वीः॑ सम॒र्य आ गृ॒भ्णन्ति॒ योष॑णो॒ दश॑ ।  
स्वसा॑रः॒ पार्ये॑ दि॒वि ॥

## पदपाठः
तम् । ई॒म् । अण्वीः॑ । स॒ऽम॒र्ये । आ । गृ॒भ्णन्ति॑ । योष॑णः । दश॑ ।  
स्वसा॑रः । पार्ये॑ । दि॒वि ॥

## भाष्यम्
समर्ये समनुष्ये यज्ञे पार्ये दिवि सौत्येहनि योषणः स्त्रियः स्वसारः स्वयंसरन्त्यो दशसङ्ख्याकाः अण्वीः अण्व्योङ्गुलयः । अग्रुवः अण्व्यइत्यङ्गुलिनाम- सुपाठात् । तमीं तमेनं सोमं आगृभ्णन्ति आगृह्णन्ति ॥ ७ ॥