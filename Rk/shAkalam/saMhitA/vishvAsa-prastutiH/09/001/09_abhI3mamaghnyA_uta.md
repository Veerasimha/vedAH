+++
title = "०९ अभी३ममघ्न्या उत"

+++
## अधिमन्त्रम्
पवमानः सोमः। मधुच्छन्दाः। गायत्री।

## मन्त्रः
अ॒भी॒३॒॑ममघ्न्या॑ उ॒त श्री॒णन्ति॑ धे॒नवः॒ शिशु॑म् ।  
सोम॒मिन्द्रा॑य॒ पात॑वे ॥

## पदपाठः
अ॒भि । इ॒मम् । अघ्न्याः॑ । उ॒त । श्री॒णन्ति॑ । धे॒नवः॑ । शिशु॑म् ।  
सोम॑म् । इन्द्रा॑य । पात॑वे ॥

## भाष्यम्
उतापिच इममेनं शिशुं बालं सोमं अघ्न्याः अहन्तव्या धेनवोगावः इन्द्राय पातवे पातुमभिश्रीणन्ति स्वकीयेन पयसा संस्कुर्वन्तीत्यर्थः ॥ ९ ॥