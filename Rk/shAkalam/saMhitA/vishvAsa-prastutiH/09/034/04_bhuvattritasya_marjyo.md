+++
title = "०४ भुवत्त्रितस्य मर्ज्यो"

+++
## अधिमन्त्रम्
पवमानः सोमः। त्रितः। गायत्री।

## मन्त्रः
भुव॑त्त्रि॒तस्य॒ मर्ज्यो॒ भुव॒दिन्द्रा॑य मत्स॒रः ।  
सं रू॒पैर॑ज्यते॒ हरिः॑ ॥

## पदपाठः
भुव॑त् । त्रि॒तस्य॑ । मर्ज्यः॑ । भुव॑त् । इन्द्रा॑य । म॒त्स॒रः ।  
सम् । रू॒पैः । अ॒ज्य॒ते॒ । हरिः॑ ॥

## भाष्यम्
त्रितस्य सूक्तद्रष्टुरृषेः सोयं मत्सरो मदकरः सोमो मर्ज्यो भुवत् शुद्धोभवति तस्य यागार्थं शेषपानार्थंच तथा इन्द्रायेन्द्रपानाय मर्ज्योभुवत् रूपै रूपकैश्च क्षीरादिभिर्हरिर्हरितवर्णः सोमः समज्यते ॥ ४ ॥