+++
title = "०६ समेनमह्रुता इमा"

+++
## अधिमन्त्रम्
पवमानः सोमः। त्रितः। गायत्री।

## मन्त्रः
समे॑न॒मह्रु॑ता इ॒मा गिरो॑ अर्षन्ति स॒स्रुतः॑ ।  
धे॒नूर्वा॒श्रो अ॑वीवशत् ॥

## पदपाठः
सम् । ए॒न॒म् । अह्रु॑ताः । इ॒माः । गिरः॑ । अ॒र्ष॒न्ति॒ । स॒ऽस्रुतः॑ ।  
धे॒नूः । वा॒श्रः । अ॒वी॒व॒श॒न् ॥

## भाष्यम्
समर्षन्ति सङ्गच्छन्ते एनं सोमं अह्रुता अकुटिलागिरोस्मदीयाःस्तुतयः सस्रुतः सरन्त्यः ताश्च धेनूः प्रीणयित्र्यः स्तुतीर्वाश्रः शब्दयन् अवीवशत् कामयते सोमः ॥ ६ ॥आनइति षळृचमेकादशं सूक्तं आङ्गिरसस्य प्रभूवसोरार्षं गायत्रं पवमानसोमदेवताकम् । अनुक्रान्तंच-आनःपवस्वप्रभूवसुरिति । गतोविनियोगः ।