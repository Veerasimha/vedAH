+++
title = "०३ वृषाणं वृषभिर्यतं"

+++
## अधिमन्त्रम्
पवमानः सोमः। त्रितः। गायत्री।

## मन्त्रः
वृषा॑णं॒ वृष॑भिर्य॒तं सु॒न्वन्ति॒ सोम॒मद्रि॑भिः ।  
दु॒हन्ति॒ शक्म॑ना॒ पयः॑ ॥

## पदपाठः
वृषा॑णम् । वृष॑ऽभिः । य॒तम् । सु॒न्वन्ति॑ । सोम॑म् । अद्रि॑ऽभिः ।  
दु॒हन्ति॑ । शक्म॑ना । पयः॑ ॥

## भाष्यम्
बृषाणं रससेक्तारं यतं नियतं सोमं वृषभीरसस्यवर्षकैरद्रिभिर्ग्रावभिः सुन्वन्ति शक्मना कर्मणा दुहन्त्यध्वर्य्वादयः पयः सोमरसम् । सोमं पयोदुह- न्तीति द्विकर्मकोयम् ॥ ३ ॥