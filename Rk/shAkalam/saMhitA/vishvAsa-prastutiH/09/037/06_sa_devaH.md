+++
title = "०६ स देवः"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
स दे॒वः क॒विने॑षि॒तो॒३॒॑ऽभि द्रोणा॑नि धावति ।  
इन्दु॒रिन्द्रा॑य मं॒हना॑ ॥

## पदपाठः
सः । दे॒वः । क॒विना॑ । इ॒षि॒तः । अ॒भि । द्रोणा॑नि । धा॒व॒ति॒ ।  
इन्दुः॑ । इन्द्रा॑य । मं॒हना॑ ॥

## भाष्यम्
ससोमो देवइन्दुः क्लिद्यमानः कविना क्रान्तप्रज्ञेन अध्वर्युणा इषितः प्रेरितःसन् द्रोणानि द्रोणकलशानभिधावति अभिगच्छति । किमर्थं इन्द्रा- येन्द्रार्थं मंहना महान् सइति समन्वयः ॥ ६ ॥एषइति षळृचं चतुर्दशंसूक्तं ऋष्याद्याः पूर्ववत् । एषउस्यत्रितइत्यनुक्रान्तम् । गतोविनियोगः ।