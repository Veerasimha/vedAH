+++
title = "०४ स त्रितस्याधि"

+++
## अधिमन्त्रम्
पवमानः सोमः। रहूगणः। गायत्री।

## मन्त्रः
स त्रि॒तस्याधि॒ सान॑वि॒ पव॑मानो अरोचयत् ।  
जा॒मिभिः॒ सूर्यं॑ स॒ह ॥

## पदपाठः
सः । त्रि॒तस्य॑ । अधि॑ । सान॑वि । पव॑मानः । अ॒रो॒च॒य॒त् ।  
जा॒मिऽभिः॑ । सूर्य॑म् । स॒ह ॥

## भाष्यम्
ससोमस्त्रितस्य महर्षेः अधिसानवि समुच्छ्रिते यज्ञे । अधीति सप्तम्यर्थानुवादी । पवमानः पूयमानः जामिभिः प्रव्रुद्धैः बन्धुभूतैर्वा स्वतेजोभिः सह सहितःसन् सूर्यमरोचयत् प्रकाशितवान् ॥ ४ ॥