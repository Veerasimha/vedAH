+++
title = "०९ पवमान सुवीर्यं"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
पव॑मान सु॒वीर्यं॑ र॒यिं सो॑म रिरीहि नः ।  
इन्द॒विन्द्रे॑ण नो यु॒जा ॥

## पदपाठः
पव॑मान । सु॒ऽवीर्य॑म् । र॒यिम् । सो॒म॒ । रि॒री॒हि॒ । नः॒ ।  
इन्दो॒ इति॑ । इन्द्रे॑ण । नः॒ । यु॒जा ॥

## भाष्यम्
हे इन्दो क्लिद्यमान पवमान सोम त्वं सुवीर्यं शोभनवीर्योपेतं रयिं धनं नोस्माकं संबन्धिना इन्द्रेण युजा सहायेन नोस्मभ्यं रिरीहि देहि ॥ ९ ॥सोमाअसृग्रमिति नवर्चं द्वादशं सूक्तं ऋष्याद्याः पूर्ववत् । सोमाअसृग्रमित्यनुक्रान्तम् । उक्तोविनियोगः ।