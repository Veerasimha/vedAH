+++
title = "०२ अभि ते"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
अ॒भि ते॒ मधु॑ना॒ पयोऽथ॑र्वाणो अशिश्रयुः ।  
दे॒वं दे॒वाय॑ देव॒यु ॥

## पदपाठः
अ॒भि । ते॒ । मधु॑ना । पयः॑ । अथ॑र्वाणः । अ॒शि॒श्र॒युः॒ ।  
दे॒वम् । दे॒वाय॑ । दे॒व॒ऽयु ॥

## भाष्यम्
हे सोम ते तव देवं देवनशीलं देवयु देवयुं देवकामं रसं देवाय देवनशीलायेन्द्राय मधुना पगः गव्येन पयसा अथर्वाणऋषयः अभ्यशिश्रयुः अभ्य- श्रीणन् समस्कुर्वन्नित्यर्थः ॥ २ ॥