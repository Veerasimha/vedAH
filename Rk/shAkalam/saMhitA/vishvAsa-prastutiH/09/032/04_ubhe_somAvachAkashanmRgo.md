+++
title = "०४ उभे सोमावचाकशन्मृगो"

+++
## अधिमन्त्रम्
पवमानः सोमः। श्यावाश्वः। गायत्री।

## मन्त्रः
उ॒भे सो॑माव॒चाक॑शन्मृ॒गो न त॒क्तो अ॑र्षसि ।  
सीद॑न्नृ॒तस्य॒ योनि॒मा ॥

## पदपाठः
उ॒भे इति॑ । सो॒म॒ । अ॒व॒ऽचाक॑शत् । मृ॒गः । न । त॒क्तः । अ॒र्ष॒सि॒ ।  
सीद॑न् । ऋ॒तस्य॑ । योनि॑म् । आ ॥

## भाष्यम्
हे सोम उभे द्यावापृथिव्यौ अवचाकशत् पश्यतिकर्मेदं पश्यन् मृगोन मृगइव नक्तोगव्यैः पयाआदिभिर्मिश्रितःसन् । दध्ना तनक्तीत्यादौ तथा दृष्टत्वात् । अर्षसि गच्छसि च । किं कुर्वन् ऋतस्य यज्ञस्य योनिं स्थानं आसीदन् आश्रयन् गच्छसि यज्ञसाधनाय गच्छसीत्यर्थः ॥ ४ ॥