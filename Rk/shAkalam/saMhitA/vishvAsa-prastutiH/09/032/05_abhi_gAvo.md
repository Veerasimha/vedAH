+++
title = "०५ अभि गावो"

+++
## अधिमन्त्रम्
पवमानः सोमः। श्यावाश्वः। गायत्री।

## मन्त्रः
अ॒भि गावो॑ अनूषत॒ योषा॑ जा॒रमि॑व प्रि॒यम् ।  
अग॑न्ना॒जिं यथा॑ हि॒तम् ॥

## पदपाठः
अ॒भि । गावः॑ । अ॒नू॒ष॒त॒ । योषा॑ । जा॒रम्ऽइ॑व । प्रि॒यम् ।  
अग॑न् । आ॒जिम् । यथा॑ । हि॒तम् ॥

## भाष्यम्
हे सोम त्वां गावः शब्दाः अभ्यनूषत अभिष्टुवन्ति । योषा प्रियं जारमिव सा यथा तं स्तौति तद्वत् । ससोमः आजिं गन्तव्यं हितं मित्रमिव तं यथा अन्यः अगन् स्वहिताय गच्छति तद्वत् । अथवा हितं धनप्रापकत्वेन हितकरं वा आजिं शूरइव अयमागच्छति पात्रं ॥ ५ ॥