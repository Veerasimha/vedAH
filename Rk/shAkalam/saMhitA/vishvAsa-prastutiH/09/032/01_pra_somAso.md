+++
title = "०१ प्र सोमासो"

+++
## अधिमन्त्रम्
पवमानः सोमः। श्यावाश्वः। गायत्री।

## मन्त्रः
प्र सोमा॑सो मद॒च्युतः॒ श्रव॑से नो म॒घोनः॑ ।  
सु॒ता वि॒दथे॑ अक्रमुः ॥

## पदपाठः
प्र । सोमा॑सः । म॒द॒ऽच्युतः॑ । श्रव॑से । नः॒ । म॒घोनः॑ ।  
सु॒ताः । वि॒दथे॑ । अ॒क्र॒मुः॒ ॥

## भाष्यम्
सोमासःसोमा मदच्युतो मदस्राविणः सुताअभिषुताःसन्तो विदथे यज्ञे मघोनो हविष्मतो नोस्मान् श्रवसे अन्नाय कीर्तयेवा प्राक्रमुःप्रगच्छन्ति ॥ १ ॥