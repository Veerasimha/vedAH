+++
title = "०२ समी वत्सं"

+++
## अधिमन्त्रम्
पवमानः सोमः। पर्वतनारदौ द्वे शिखंडिन्यौ वा काश्यप्यावप्सरसौ। उष्णिक्।

## मन्त्रः
समी॑ व॒त्सं न मा॒तृभिः॑ सृ॒जता॑ गय॒साध॑नम् ।  
दे॒वा॒व्यं१॒॑ मद॑म॒भि द्विश॑वसम् ॥

## पदपाठः
सम् । ई॒मिति॑ । व॒त्सम् । न । मा॒तृऽभिः॑ । सृ॒जत॑ । ग॒य॒ऽसाध॑नम् ।  
दे॒व॒ऽअ॒व्य॑म् । मद॑म् । अ॒भि । द्विऽश॑वसम् ॥

## भाष्यम्
हे ऋत्विजः गयसाधनं गृहस्य साधनं ईमेनं सोमं मातृभिर्मातृभूताभिर्वसतीवरीभिः संसृजत संमिश्रयत । कथमिव वत्सन्न यथावत्सं मातृभिर्गाभिः संयोजयन्ति तद्वत् । कीदृ- शं देवाव्यं देवानां रक्षकं मदं मदनहेतुं द्विशवसं द्विगुणवेगं अतिशयितबलंवा यद्वा द्वयो- र्लोकयोः तत्र स्थितादेवमनुष्याइत्यर्थः । तेषां हविर्धनप्रदानेन वर्धयितारं तं सोममभिसं- सृजत ॥ २ ॥