+++
title = "०४ एष वृषा"

+++
## अधिमन्त्रम्
पवमानः सोमः। प्रियमेध। गायत्री।

## मन्त्रः
ए॒ष वृषा॒ कनि॑क्रदद्द॒शभि॑र्जा॒मिभि॑र्य॒तः ।  
अ॒भि द्रोणा॑नि धावति ॥

## पदपाठः
ए॒षः । वृषा॑ । कनि॑क्रदत् । द॒शऽभिः॑ । जा॒मिऽभिः॑ । य॒तः ।  
अ॒भि । द्रोणा॑नि । धा॒व॒ति॒ ॥

## भाष्यम्
एषसोमः वृषा वर्षिता कामानां कनिक्रदत् शब्दङ्कुर्वन् दशभिर्जामिभिरङ्गुलिभिः यतोधृतो द्रोणानि द्रुममयानि पात्राण्यभिधावति अभिगच्छति ॥ ४ ॥