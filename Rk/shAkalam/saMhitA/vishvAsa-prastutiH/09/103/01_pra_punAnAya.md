+++
title = "०१ प्र पुनानाय"

+++
## अधिमन्त्रम्
पवमानः सोमः। द्वित आप्त्यः। उष्णिक्।

## मन्त्रः
प्र पु॑ना॒नाय॑ वे॒धसे॒ सोमा॑य॒ वच॒ उद्य॑तम् ।  
भृ॒तिं न भ॑रा म॒तिभि॒र्जुजो॑षते ॥

## पदपाठः
प्र । पु॒ना॒नाय॑ । वे॒धसे॑ । सोमा॑य । वचः॑ । उत्ऽय॑तम् ।  
भृ॒तिम् । न । भ॒र॒ । म॒तिऽभिः॑ । जुजो॑षते ॥

## भाष्यम्
द्वितोनामऋषिः स्वात्मानं प्रत्याह । पुनानाय पवित्रेण पूयमानाय वेधसे कर्मणोवि- धात्रेमतिभिर्जुजोषते प्रीयमाणाय । यद्वा मतिभिः स्तुतिभिः स्तोतृभिः सह जुजोषते प्रीणयित्रे सोमाय उद्यतमुद्युक्तं वचः प्रभर प्रकर्षेण संपादय अभिष्टुहीत्यर्थः । तत्र दृष्टान्तः—भृतिन्न यथा भृतकाभृतिं संपादयन्ति तद्वत् ॥ १ ॥