+++
title = "०४ प्र वाजमिन्दुरिष्यति"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
प्र वाज॒मिन्दु॑रिष्यति॒ सिषा॑सन्वाज॒सा ऋषिः॑ ।  
व्र॒ता वि॑दा॒न आयु॑धा ॥

## पदपाठः
प्र । वाज॑म् । इन्दुः॑ । इ॒ष्य॒ति॒ । सिसा॑सन् । वा॒ज॒ऽसाः । ऋषिः॑ ।  
व्र॒ता । वि॒दा॒नः । आयु॑धा ॥

## भाष्यम्
सोमः वाजमन्नं प्रेष्यति प्रेरयति यजमानेभ्यः । किङ्कुर्वन् सिषासन् यजमानान् संभक्तुमिच्छन् ईदृशइन्दर्वाजसाः अन्नस्य दाता ऋषिः सर्वस्यद्रष्टा व्रता व्रतानि कर्माणि आयुधानि च विदानोजानन् ॥ ४ ॥