+++
title = "०३ त्वया वीरेण"

+++
## अधिमन्त्रम्
पवमानः सोमः। प्रभूवसुः। गायत्री।

## मन्त्रः
त्वया॑ वी॒रेण॑ वीरवो॒ऽभि ष्या॑म पृतन्य॒तः ।  
क्षरा॑ णो अ॒भि वार्य॑म् ॥

## पदपाठः
त्वया॑ । वी॒रेण॑ । वी॒र॒ऽवः॒ । अ॒भि । स्या॒म॒ । पृ॒त॒न्य॒तः ।  
क्षर॑ । नः॒ । अ॒भि । वार्य॑म् ॥

## भाष्यम्
हे वीरवो वीरवन् सोम वीरेण त्वया साधनेन पृतन्यतः सङ्ग्राममिच्छतः शत्रूनभिष्याम अभिभवेम अतोनोस्माकं वार्यं वरणीयं धनमभिक्षर अभि- गमयेत्यर्थः । अथवा वरणीयं सोमाख्यं धनं क्षर पवस्व ॥ ३ ॥