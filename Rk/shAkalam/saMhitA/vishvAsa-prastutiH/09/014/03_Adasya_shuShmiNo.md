+++
title = "०३ आदस्य शुष्मिणो"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
आद॑स्य शु॒ष्मिणो॒ रसे॒ विश्वे॑ दे॒वा अ॑मत्सत ।  
यदी॒ गोभि॑र्वसा॒यते॑ ॥

## पदपाठः
आत् । अ॒स्य॒ । शु॒ष्मिणः॑ । रसे॑ । विश्वे॑ । दे॒वाः । अ॒म॒त्स॒त॒ ।  
यदि॑ । गोभिः॑ । व॒सा॒यते॑ ॥

## भाष्यम्
आत् परिष्करणानन्तरमेव शुष्मिणः बलवतोस्यसोमस्य रसे विश्वेदेवा अमत्सत अमाद्यन्त । यदि यदा गोभिः गोविकारैः विकारे प्रकृतिशब्दः क्षीरादिभिः वसायते आच्छाद्यते ॥ ३ ॥