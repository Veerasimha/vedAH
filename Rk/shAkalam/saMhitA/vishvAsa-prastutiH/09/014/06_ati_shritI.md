+++
title = "०६ अति श्रिती"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
अति॑ श्रि॒ती ति॑र॒श्चता॑ ग॒व्या जि॑गा॒त्यण्व्या॑ ।  
व॒ग्नुमि॑यर्ति॒ यं वि॒दे ॥

## पदपाठः
अति॑ । श्रि॒ती । ति॒र॒श्चता॑ । ग॒व्या । जि॒गा॒ति॒ । अण्व्या॑ ।  
व॒ग्नुम् । इ॒य॒र्ति॒ । यम् । वि॒दे ॥

## भाष्यम्
अण्व्या अङ्गुल्या अभिषूयमाणः सोमः गव्या गव्यानि श्रिती श्रित्यै श्रयणार्थं तिरश्चता तिरश्चीनं अतिजिगाति । अंशुमतिक्रम्यगच्छति । तथाङ्गुल्याभिषूयमाणो विदे यजमानस्य ज्ञानार्थं यं वग्नुं शब्दमियतिं प्रेरयति ॥ ६ ॥