+++
title = "०६ गोमन्नः सोम"

+++
## अधिमन्त्रम्
पवमानः सोमः। मेध्यातिथिः। गायत्री।

## मन्त्रः
गोम॑न्नः सोम वी॒रव॒दश्वा॑व॒द्वाज॑वत्सु॒तः ।  
पव॑स्व बृह॒तीरिषः॑ ॥

## पदपाठः
गोऽम॑त् । नः॒ । सो॒म॒ । वी॒रऽव॑त् । अश्व॑ऽवत् । वाज॑ऽवत् । सु॒तः ।  
पव॑स्व । बृ॒ह॒तीः । इषः॑ ॥

## भाष्यम्
हे सोम सुतस्त्वं नोस्मभ्यं गोमत् गोभिर्युक्तं वीरवद्बहुभिः वीरैरुपेतं अश्वावदश्वैर्युक्तं वाजवद्वाजैर्बलैः सङ्ग्रामैर्वोपेतं धनं बृहतीरिषः प्रभूतान्य- न्नानि पवस्व प्रयच्छेत्यर्थः ॥ ६ ॥योअत्यइवेति षळृचमेकोनविंशंसूक्तं ऋष्याद्याःपूर्ववत् योअत्यइवेत्यनुक्रान्तं गतोविनियोगः ।