+++
title = "०३ वावृधानाय तूर्वये"

+++
## अधिमन्त्रम्
पवमानः सोमः। मेध्यातिथिः। गायत्री।

## मन्त्रः
वा॒वृ॒धा॒नाय॒ तूर्व॑ये॒ पव॑न्ते॒ वाज॑सातये ।  
सोमाः॑ स॒हस्र॑पाजसः ॥

## पदपाठः
व॒वृ॒धा॒नाय॑ । तूर्व॑ये । पव॑न्ते । वाज॑ऽसातये ।  
सोमाः॑ । स॒हस्र॑ऽपाजसः ॥

## भाष्यम्
वावृधानाय वर्धमानाय तूर्वये क्षिप्राय वाजसातये सङ्ग्रामायान्नलाभायवा पवन्ते पूयन्ते के सोमाः । कीदृशाः सहस्रपाजसो परिमितबलाः असङ्ख्या- तवेगाइत्यर्थः ॥ ३ ॥