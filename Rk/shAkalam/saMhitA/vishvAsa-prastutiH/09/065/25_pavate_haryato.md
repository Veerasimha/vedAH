+++
title = "२५ पवते हर्यतो"

+++
## अधिमन्त्रम्
पवमानः सोमः। भृगुर्वारुणिर्जमदग्निर्वा। गायत्री।

## मन्त्रः
पव॑ते हर्य॒तो हरि॑र्गृणा॒नो ज॒मद॑ग्निना ।  
हि॒न्वा॒नो गोरधि॑ त्व॒चि ॥

## पदपाठः
पव॑ते । ह॒र्य॒तः । हरिः॑ । गृ॒णा॒नः । ज॒मत्ऽअ॑ग्निना ।  
हि॒न्वा॒नः । गोः । अधि॑ । त्व॒चि ॥

## भाष्यम्
हर्यतः देवान् कामयमानोहरिर्हरितवर्णः किंच गोस्त्वच्यधि आनडुहे चर्मणि हिन्वा- नः प्रेर्यमाणः ससोमः जमदग्निना मन्त्रद्रष्ट्र ऋषिणा गृणानः स्तूयमानःसन् पवते दशापवि- त्रेण पूतोभवति यद्वा पात्राण्यभिगच्छति ॥ २५ ॥