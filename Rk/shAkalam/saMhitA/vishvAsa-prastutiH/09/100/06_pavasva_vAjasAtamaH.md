+++
title = "०६ पवस्व वाजसातमः"

+++
## अधिमन्त्रम्
पवमानः सोमः। रेभसूनू काश्यपौ। अनुष्टुप्।

## मन्त्रः
पव॑स्व वाज॒सात॑मः प॒वित्रे॒ धार॑या सु॒तः ।  
इन्द्रा॑य सोम॒ विष्ण॑वे दे॒वेभ्यो॒ मधु॑मत्तमः ॥

## पदपाठः
पव॑स्व । वा॒ज॒ऽसात॑मः । प॒वित्रे॑ । धार॑या । सु॒तः ।  
इन्द्रा॑य । सो॒म॒ । विष्ण॑वे । दे॒वेभ्यः॑ । मधु॑मत्ऽतमः ॥

## भाष्यम्
हे सोम वाजसातमः अतिशयेनान्नस्यदाता सुतोभिषुतस्त्वं पवित्रे धारयासह पवस्व क्षर । ततः हे सोम त्वं इन्द्राय विष्णवेच अन्येभ्योमित्रादिभ्योदेवेभ्यश्च मधुमत्तमः अति शयेन माधुर्योपेतोभव ॥ ६ ॥