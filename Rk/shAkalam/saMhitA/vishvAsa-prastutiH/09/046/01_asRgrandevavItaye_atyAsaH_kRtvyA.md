+++
title = "०१ असृग्रन्देववीतयेऽत्यासः कृत्व्या"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
असृ॑ग्रन्दे॒ववी॑त॒येऽत्या॑सः॒ कृत्व्या॑ इव ।  
क्षर॑न्तः पर्वता॒वृधः॑ ॥

## पदपाठः
असृ॑ग्रन् । दे॒वऽवी॑तये । अत्या॑सः । कृत्व्याः॑ऽइव ।  
क्षर॑न्तः । प॒र्व॒त॒ऽवृधः॑ ॥

## भाष्यम्
पर्वतावृधः पर्वतैरभिषवग्रावभिर्वृद्धाः पर्वतेषु वा जाताः क्षरन्तः सोमाः देववीतये यज्ञाय अत्यासोश्वाः कृत्व्याइव । यथा कर्मण्याः अश्वास्तद्वदसृग्रन् सृज्यन्ते ॥ १ ॥