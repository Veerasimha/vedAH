+++
title = "०६ एतं मृजन्ति"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
ए॒तं मृ॑जन्ति॒ मर्ज्यं॒ पव॑मानं॒ दश॒ क्षिपः॑ ।  
इन्द्रा॑य मत्स॒रं मद॑म् ॥

## पदपाठः
ए॒तम् । मृ॒ज॒न्ति॒ । मर्ज्य॑म् । पव॑मानम् । दश॑ । क्षिपः॑ ।  
इन्द्रा॑य । म॒त्स॒रम् । मद॑म् ॥

## भाष्यम्
मर्ज्यं मर्जनीयं शोध्यं पवमानं क्षरन्तं मत्सरं मदकरमेतमिमं मदं सोमं दशसङ्ख्याकाः क्षि- पोङ्गुलयः । व्रिशः क्षिपइत्यङ्गुलिनामसुपाठात् । इन्द्राय इन्द्रार्थं मृजन्ति पवित्रे शोधयन्ति ॥ ६ ॥अयासोमइति पंचर्चं त्रयोविंशंसूक्तं भृगुपुत्रस्य कवेरार्षं गायत्रं पवमानसोमदेवताकम् । तथाचानुक्रान्तं—अयासोमः पंच कविर्भार्गवइति । उक्तोविनियोगः ।