+++
title = "०१ प्र सोमासः"

+++
## अधिमन्त्रम्
पवमानः सोमः। गोतमो राहूगणः। गायत्री।

## मन्त्रः
प्र सोमा॑सः स्वा॒ध्य१॑ः॒ पव॑मानासो अक्रमुः ।  
र॒यिं कृ॑ण्वन्ति॒ चेत॑नम् ॥

## पदपाठः
प्र । सोमा॑सः । स्वा॒ध्यः॑ । पव॑मानासः । अ॒क्र॒मुः॒ ।  
र॒यिम् । कृ॒ण्व॒न्ति॒ । चेत॑नम् ॥

## भाष्यम्
प्राक्रमुः प्रायच्छन्ति कलशंप्रति । केसोमासः सोमाः । कीदृशाः स्वाध्यः सुध्यानाः सुकर्माणोवा पवमानासः पूयमानाः चेतनं प्रज्ञापनं रयिं धनं कृण्वन्ति कुर्वन्त्यस्माकम् ॥ १ ॥