+++
title = "०६ स्वायुधस्य ते"

+++
## अधिमन्त्रम्
पवमानः सोमः। गोतमो राहूगणः। गायत्री।

## मन्त्रः
स्वा॒यु॒धस्य॑ ते स॒तो भुव॑नस्य पते व॒यम् ।  
इन्दो॑ सखि॒त्वमु॑श्मसि ॥

## पदपाठः
सु॒ऽआ॒यु॒धस्य॑ । ते॒ । स॒तः । भुव॑नस्य । प॒ते॒ । व॒यम् ।  
इन्दो॒ इति॑ । स॒खि॒ऽत्वम् । उ॒श्म॒सि॒ ॥

## भाष्यम्
हे भुवनस्य भूतजातस्य पते स्वामिन् पालक सोम । सोमस्य जगदाप्यायकत्वं तत्स्वामित्वम् । हे इन्दो सोम वयं अनुष्ठातारः स्वायुधस्य ते तव सतः सखित्वमुश्मसि कामयामहे ॥ ६ ॥प्रसोमासइति षळृचमष्टमं सूक्तं आत्रेयस्य श्यावाश्वस्यार्षं गायत्रं सौम्यम् । अनुक्रम्यतेच-प्रसोमासःश्यावाश्वइति । गतोविनियोगः ।