+++
title = "०३ तुभ्यं वाता"

+++
## अधिमन्त्रम्
पवमानः सोमः। गोतमो राहूगणः। गायत्री।

## मन्त्रः
तुभ्यं॒ वाता॑ अभि॒प्रिय॒स्तुभ्य॑मर्षन्ति॒ सिन्ध॑वः ।  
सोम॒ वर्ध॑न्ति ते॒ महः॑ ॥

## पदपाठः
तुभ्य॑म् । वाताः॑ । अ॒भि॒ऽप्रियः॑ । तुभ्य॑म् । अ॒र्ष॒न्ति॒ । सिन्ध॑वः ।  
सोम॑ । वर्ध॑न्ति । ते॒ । महः॑ ॥

## भाष्यम्
हे सोम तुभ्यं वाता वायवः अभिप्रियोभितर्पयितारोभवन्ति । तथा सिन्धवः स्यन्दमाना नद्यः तुभ्यं अर्षन्ति गच्छन्ति अभिषूयमाणस्य तवा- प्यायनायैवं कुर्वन्तीत्यर्थः । तउभये अमी ते तव महो महत्वं वर्धन्ति वर्धयन्ति ॥ ३ ॥