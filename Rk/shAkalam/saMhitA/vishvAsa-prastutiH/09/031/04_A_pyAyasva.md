+++
title = "०४ आ प्यायस्व"

+++
## अधिमन्त्रम्
पवमानः सोमः। गोतमो राहूगणः। गायत्री।

## मन्त्रः
आ प्या॑यस्व॒ समे॑तु ते वि॒श्वतः॑ सोम॒ वृष्ण्य॑म् ।  
भवा॒ वाज॑स्य सङ्ग॒थे ॥

## पदपाठः
आ । प्या॒य॒स्व॒ । सम् । ए॒तु॒ । ते॒ । वि॒श्वतः॑ । सो॒म॒ । वृष्ण्य॑म् ।  
भव॑ । वाज॑स्य । स॒म्ऽग॒थे ॥

## भाष्यम्
हे सोम त्वं वायुभिरद्भिश्चाप्यायस्व प्रवृद्धोभव । ते त्वां विश्वतोवृष्णयं वर्षयोग्यं बलं समेत सङ्गच्छताम् । सङ्गथे सङ्ग्रामे वाजस्यान्नस्य प्रापको भव ॥ ४ ॥