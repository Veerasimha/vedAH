+++
title = "०२ प्रप्र क्षयाय"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
प्रप्र॒ क्षया॑य॒ पन्य॑से॒ जना॑य॒ जुष्टो॑ अ॒द्रुहे॑ ।  
वी॒त्य॑र्ष॒ चनि॑ष्ठया ॥

## पदपाठः
प्रऽप्र॑ । क्षया॑य । पन्य॑से । जना॑य । जुष्टः॑ । अ॒द्रुहे॑ ।  
वी॒ती । अ॒र्ष॒ । चनि॑ष्ठया ॥

## भाष्यम्
हे सोम प्रप्र अत्यन्तं क्षयाय तव निवासभूताय अद्रुहे अद्रोग्ध्रेच पन्यसे स्प्तोत्रे जनाय मनुष्याय वीती वीत्यै भक्षणाय जुष्टः पर्याप्तस्त्वं चनिष्ठया अन्नवत्तमया धारया अर्ष यागं प्रतिगच्छ ॥ २ ॥