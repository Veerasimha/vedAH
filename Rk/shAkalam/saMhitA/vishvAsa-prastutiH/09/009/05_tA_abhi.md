+++
title = "०५ ता अभि"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
ता अ॒भि सन्त॒मस्तृ॑तं म॒हे युवा॑न॒मा द॑धुः ।  
इन्दु॑मिन्द्र॒ तव॑ व्र॒ते ॥

## पदपाठः
ताः । अ॒भि । सन्त॑म् । अस्तृ॑तम् । म॒हे । युवा॑नम् । आ । द॒धुः॒ ।  
इन्दु॑म् । इ॒न्द्र॒ । तव॑ । व्र॒ते ॥

## भाष्यम्
हे इन्द्र तव त्वदीये व्रते कर्मणि ता अङ्गुल्यः । पूर्वत्र धीतयइत्यङ्गुलीनामुपात्तत्वात्तच्छब्देनपरामर्शः । सन्तं विद्यमानं अस्तृतमहिंसितं युवानं नित्यतरुणं इन्दुं सोमं महे महते अभिषवादिलक्षणाय कर्मणे अभ्यादधुः ॥ ५ ॥