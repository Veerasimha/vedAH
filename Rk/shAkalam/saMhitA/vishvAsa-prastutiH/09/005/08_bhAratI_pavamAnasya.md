+++
title = "०८ भारती पवमानस्य"

+++
## अधिमन्त्रम्
तिस्रो देव्यः सरस्वतीळाभारत्यः। असितः काश्यपो देवलो वा। अनुष्टुप्।

## मन्त्रः
भार॑ती॒ पव॑मानस्य॒ सर॑स्व॒तीळा॑ म॒ही ।  
इ॒मं नो॑ य॒ज्ञमा ग॑मन्ति॒स्रो दे॒वीः सु॒पेश॑सः ॥

## पदपाठः
भार॑ती । पव॑मानस्य । सर॑स्वती । इळा॑ । म॒ही ।  
इ॒मम् । नः॒ । य॒ज्ञम् । आ । ग॒म॒न् । ति॒स्रः । दे॒वीः । सु॒ऽपेश॑सः ॥

## भाष्यम्
भारती भारत्याख्या सरस्वती सरस्वत्याख्याच मही महती इळाख्याच तिस्रः सुपेशसः सुरूपा देवीर्देव्योनोस्माकं पवमानस्य सोमस्य संबन्धिनं इमं यज्ञं प्रत्यागमन् आगच्छन्तु ॥ ८ ॥