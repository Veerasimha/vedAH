+++
title = "०५ उदातैर्जिहते बृहद्द्वारो"

+++
## अधिमन्त्रम्
देवीर्द्वारः। असितः काश्यपो देवलो वा। गायत्री।

## मन्त्रः
उदातै॑र्जिहते बृ॒हद्द्वारो॑ दे॒वीर्हि॑र॒ण्ययीः॑ ।  
पव॑मानेन॒ सुष्टु॑ताः ॥

## पदपाठः
उत् । आतैः॑ । जि॒ह॒ते॒ । बृ॒हत् । द्वारः॑ । दे॒वीः । हि॒र॒ण्ययीः॑ ।  
पव॑मानेन । सुऽस्तु॑ताः ॥

## भाष्यम्
हिरण्ययीः हिरण्मय्यः द्वारोदेवीर्द्वारोदेव्यः पवमानेन सोमेन सह सुष्टुताः स्तोतृभिः सम्यक् स्तुताः सत्यः बृहत् बृहतीभ्यो महतीभ्यः आतैः आताभ्योदिग्भ्यः । आता आशाइति दिङ्मामसुपाठात् उज्जिहते उद्गच्छन्ति ॥ ५ ॥