+++
title = "०२ तनूनपात्पवमानः शृङ्गे"

+++
## अधिमन्त्रम्
तनूनपात्। असितः काश्यपो देवलो वा। गायत्री।

## मन्त्रः
तनू॒नपा॒त्पव॑मानः॒ शृङ्गे॒ शिशा॑नो अर्षति ।  
अ॒न्तरि॑क्षेण॒ रार॑जत् ॥

## पदपाठः
तनू॒३॒॑ऽनपा॑त् । पव॑मानः । शृङ्गे॒ इति॑ । शिशा॑नः । अ॒र्ष॒ति॒ ।  
अ॒न्तरि॑क्षेण । रार॑जत् ॥

## भाष्यम्
तनूनपात् पवमानः सोमः तनूनपादत्रसोमोभवति । तथाचश्रूयते-अड्भ्योंशवोजायन्ते ततः सोमोजायतइति । शृङ्गे दीप्तउन्नतप्रदेशे । हृणिः शृङ्गाणीति ज्वलनामसुपाठात् । शिशानस्तीक्ष्णीकुर्वन् अन्तरिक्षेण रारजत् अर्षति द्रोणकलशंप्रति गच्छति । तथाचाम्नायते-द्वाभ्यान्धाराभ्यां आग्नयणङ्गृह्णातीति ॥ २ ॥