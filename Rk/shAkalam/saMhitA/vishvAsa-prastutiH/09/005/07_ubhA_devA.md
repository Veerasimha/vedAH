+++
title = "०७ उभा देवा"

+++
## अधिमन्त्रम्
दैव्यौ होतारौ प्रचेतसौ। असितः काश्यपो देवलो वा। गायत्री।

## मन्त्रः
उ॒भा दे॒वा नृ॒चक्ष॑सा॒ होता॑रा॒ दैव्या॑ हुवे ।  
पव॑मान॒ इन्द्रो॒ वृषा॑ ॥

## पदपाठः
उ॒भा । दे॒वा । नृ॒ऽचक्ष॑सा । होता॑रा । दैव्या॑ । हु॒वे॒ ।  
पव॑मानः । इन्द्रः॑ । वृषा॑ ॥

## भाष्यम्
नृचक्षसा मनुष्याणां द्रष्टारौ दैव्या दैव्यौ देवसंबन्धिनौ होतारा होतारौ उभा उभौ देवा देवौ हुवे आह्वयामि । यज्ञे पवमानः सोमः इन्द्रोदीप्तः । तथाचयास्कः –इन्द्रइरान्दृणातीति वेरां ददातीति वेरान्दधातीति वेरान्दारयतीति वेरान्धारयतीति वेन्दवेद्रवतीति वेन्दौरमतइति वेन्धेभूतानी- तिवातद्यदेनंप्राणैः समैन्धंस्तदिन्द्रस्येन्द्रत्वमितिविज्ञायतइति । वृषा कामानांवर्षिताच भवति ॥ ७ ॥