+++
title = "२९ इन्द्रायेन्दुं पुनीतनोग्रं"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
इन्द्रा॒येन्दुं॑ पुनीतनो॒ग्रं दक्षा॑य॒ साध॑नम् ।  
ई॒शा॒नं वी॒तिरा॑धसम् ॥

## पदपाठः
इन्द्रा॑य । इन्दु॑म् । पु॒नी॒त॒न॒ । उ॒ग्रम् । दक्षा॑य । साध॑नम् ।  
ई॒शा॒नम् । वी॒तिऽरा॑धसम् ॥

## भाष्यम्
हे ऋत्विजः उग्रमुद्र्गूर्णं दक्षाय बलस्य साधनं करणं ईशानं धनानामीश्वरं वीतिराधसं दत्तधनं इन्दुं सोमं इन्दायेन्द्रार्थं पुनीतन पुनीत ॥ २९ ॥