+++
title = "०५ शुभ्रमन्धो देववातमप्सु"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
शु॒भ्रमन्धो॑ दे॒ववा॑तम॒प्सु धू॒तो नृभिः॑ सु॒तः ।  
स्वद॑न्ति॒ गावः॒ पयो॑भिः ॥

## पदपाठः
शु॒भ्रम् । अन्धः॑ । दे॒वऽवा॑तम् । अ॒प्ऽसु । धू॒तः । नृऽभिः॑ । सु॒तः ।  
स्वद॑न्ति । गावः॑ । पयः॑ऽभिः ॥

## भाष्यम्
यद्देववातं देवैःप्रार्थितं शुभ्रं शोभनमन्धोन्नं गावः पशवः पयोभिराशिरैः स्वदन्ति स्वादय- न्ति सोयं सोमो नृभिर्नेतृभिरृत्विग्भिः सुतोभिषुतः सन्नप्सु वसतीवरीषु धूतः शोधितोभवति ॥ ५ ॥