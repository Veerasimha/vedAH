+++
title = "२७ तुभ्येमा भुवना"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
तुभ्ये॒मा भुव॑ना कवे महि॒म्ने सो॑म तस्थिरे ।  
तुभ्य॑मर्षन्ति॒ सिन्ध॑वः ॥

## पदपाठः
तुभ्य॑ । इ॒मा । भुव॑ना । क॒वे॒ । म॒हि॒म्ने । सो॒म॒ । त॒स्थि॒रे॒ ।  
तुभ्य॑म् । अ॒र्ष॒न्ति॒ । सिन्ध॑वः ॥

## भाष्यम्
हे कवे क्रान्तकर्मन् सोम तुभ्य तुभ्यं तव महिम्ने इमा इमानि भुवना भुवनानि तस्थिरे तिष्ठन्ति त्वामेव पुरस्कुर्वन्तीत्यर्थः । अपिच सिन्धवोनद्यस्तुभ्यमेवार्षन्ति गच्छन्ति त्वदाज्ञामे- वानुबलयन्तीत्यर्थः ॥ २७ ॥