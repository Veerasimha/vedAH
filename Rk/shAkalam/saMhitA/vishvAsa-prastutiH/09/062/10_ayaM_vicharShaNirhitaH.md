+++
title = "१० अयं विचर्षणिर्हितः"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
अ॒यं विच॑र्षणिर्हि॒तः पव॑मानः॒ स चे॑तति ।  
हि॒न्वा॒न आप्यं॑ बृ॒हत् ॥

## पदपाठः
अ॒यम् । विऽच॑र्षणिः । हि॒तः । पव॑मानः । सः । चे॒त॒ति॒ ।  
हि॒न्वा॒नः । आप्य॑म् । बृ॒हत् ॥

## भाष्यम्
विचर्षणिर्विद्रष्टा हितः पात्रेषु निहितः पवमानः अयं सोम आप्यमप्सुभवं बृहन्महदन्नं हिन्वानः प्रेरयन् सचेतति सर्वैः सज्ञायते ॥ १० ॥