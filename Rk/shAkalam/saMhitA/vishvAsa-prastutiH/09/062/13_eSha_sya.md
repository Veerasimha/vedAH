+++
title = "१३ एष स्य"

+++
## अधिमन्त्रम्
पवमानः सोमः। जमदग्निः। गायत्री।

## मन्त्रः
ए॒ष स्य परि॑ षिच्यते मर्मृ॒ज्यमा॑न आ॒युभिः॑ ।  
उ॒रु॒गा॒यः क॒विक्र॑तुः ॥

## पदपाठः
ए॒षः । स्यः । परि॑ । सि॒च्य॒ते॒ । म॒र्मृ॒ज्यमा॑नः । आ॒युऽभिः॑ ।  
उ॒रु॒ऽगा॒यः । क॒विऽक्र॑तुः ॥

## भाष्यम्
उरुगायो बहुस्तुतिः कविक्रतुः क्रान्तप्रज्ञः क्रान्तकर्मा वा स्यः सएषोयं सोम आयुभिर्मनुष्यै- र्मर्मृज्यमानः शोध्यमानः परिषिच्यते ॥ १३ ॥