+++
title = "०५ ते नः"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
ते नः॑ सह॒स्रिणं॑ र॒यिं पव॑न्ता॒मा सु॒वीर्य॑म् ।  
सु॒वा॒ना दे॒वास॒ इन्द॑वः ॥

## पदपाठः
ते । नः॒ । स॒ह॒स्रिण॑म् । र॒यिम् । पव॑न्ताम् । आ । सु॒ऽवीर्य॑म् ।  
सु॒वा॒नाः । दे॒वासः॑ । इन्द॑वः ॥

## भाष्यम्
ते इन्दवः सोमाः नोस्माकं सहस्रिणं सहस्रसङ्ख्योपेतं रयिं धनं सुवीर्यंचापवन्ताम् । कीदृशास्ते सुवानाः सूयमानाः देवासोद्योतनादिगुणकाः ॥ ५ ॥