+++
title = "१३ इषे पवस्व"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
इ॒षे प॑वस्व॒ धार॑या मृ॒ज्यमा॑नो मनी॒षिभिः॑ ।  
इन्दो॑ रु॒चाभि गा इ॑हि ॥

## पदपाठः
इ॒षे । प॒व॒स्व॒ । धार॑या । मृ॒ज्यमा॑नः । म॒नी॒षिऽभिः॑ ।  
इन्दो॒ इति॑ । रु॒चा । अ॒भि । गाः । इ॒हि॒ ॥

## भाष्यम्
हे इन्दो सोम मनीषिभिरृत्विग्भिः मृज्यमानः शोध्यमानस्त्वमिषेस्मकमन्नाय धारया पवस्व क्षर । रुचा रोचमानेनान्धसा गाः पशूनभीह्यभिगच्छा ॥ १३ ॥