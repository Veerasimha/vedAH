+++
title = "२८ दविद्युतत्या रुचा"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
दवि॑द्युतत्या रु॒चा प॑रि॒ष्टोभ॑न्त्या कृ॒पा ।  
सोमाः॑ शु॒क्रा गवा॑शिरः ॥

## पदपाठः
दवि॑द्युतत्या । रु॒चा । प॒रि॒ऽस्तोभ॑न्त्या । कृ॒पा ।  
सोमाः॑ । शु॒क्राः । गोऽआ॑शिरः ॥

## भाष्यम्
शुक्रा उज्ज्वलाः दविद्युतत्या द्योतमानया रुचा दीप्त्या परिष्टोभन्त्या परितः शब्दाय- मानया कृपा धारयाच युक्ताः सोमाः गवाशिरो भवन्ति गव्येन पयसा मिश्रिता भवन्ती- त्यर्थः ॥ २८ ॥