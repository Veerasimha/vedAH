+++
title = "२३ तं त्वा"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
तं त्वा॒ विप्रा॑ वचो॒विदः॒ परि॑ ष्कृण्वन्ति वे॒धसः॑ ।  
सं त्वा॑ मृजन्त्या॒यवः॑ ॥

## पदपाठः
तम् । त्वा॒ । विप्राः॑ । व॒चः॒ऽविदः॑ । परि॑ । कृ॒ण्व॒न्ति॒ । वे॒धसः॑ ।  
सम् । त्वा॒ । मृ॒ज॒न्ति॒ । आ॒यवः॑ ॥

## भाष्यम्
हे सोम तं पवमानं त्वा त्वां विप्राः प्राज्ञा वेधसः कर्मणाङ्कर्तारो वचोविदः स्तोतारः परिष्कृण्वन्ति अलङ्कुर्वन्ति । अपिच त्वा त्वामायवोमनुष्याः संमृजन्ति सम्यक् शोधयन्ति ॥ २३ ॥