+++
title = "१० इन्दुः पविष्ट"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
इन्दुः॑ पविष्ट॒ चेत॑नः प्रि॒यः क॑वी॒नां म॒ती ।  
सृ॒जदश्वं॑ र॒थीरि॑व ॥

## पदपाठः
इन्दुः॑ । प॒वि॒ष्ट॒ । चेत॑नः । प्रि॒यः । क॒वी॒नाम् । म॒ती ।  
सृ॒जत् । अश्व॑म् । र॒थीःऽइ॑व ॥

## भाष्यम्
चेतनः प्रज्ञापकः प्रियोदेवानां प्रीतिकरः इन्दुः सोमः कवीनां क्रान्तकर्मणां स्तोतॄणां मती मत्या स्तुत्या पविष्ट पवते । अश्वं हयं रथीरिव रथीवोर्मि सूजत् सृजति च ॥ १० ॥