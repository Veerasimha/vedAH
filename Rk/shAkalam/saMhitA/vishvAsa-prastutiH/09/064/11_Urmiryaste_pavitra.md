+++
title = "११ ऊर्मिर्यस्ते पवित्र"

+++
## अधिमन्त्रम्
पवमानः सोमः। कश्यपः। गायत्री।

## मन्त्रः
ऊ॒र्मिर्यस्ते॑ प॒वित्र॒ आ दे॑वा॒वीः प॒र्यक्ष॑रत् ।  
सीद॑न्नृ॒तस्य॒ योनि॒मा ॥

## पदपाठः
ऊ॒र्मिः । यः । ते॒ । प॒वित्रे॑ । आ । दे॒व॒ऽअ॒वीः । प॒रि॒ऽअक्ष॑रत् ।  
सीद॑न् । ऋ॒तस्य॑ । योनि॑म् । आ ॥

## भाष्यम्
हे सोम ते तव योदेवावीर्देवकामः ऊर्मिस्तरङ्गः ऋतस्य यज्ञस्य योनिं स्थानं आसी- दन् पवित्रे पर्यक्षरत् परिक्षरति त्मूर्मिं सृजतीति पूर्वत्र संबन्धः ॥ ११ ॥