+++
title = "०३ अतस्त्वा रयिमभि"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
अत॑स्त्वा र॒यिम॒भि राजा॑नं सुक्रतो दि॒वः ।  
सु॒प॒र्णो अ॑व्य॒थिर्भ॑रत् ॥

## पदपाठः
अतः॑ । त्वा॒ । र॒यिम् । अ॒भि । राजा॑नम् । सु॒क्र॒तो॒ इति॑ सुऽक्रतो । दि॒वः ।  
सु॒ऽप॒र्णः । अ॒व्य॒थिः । भ॒र॒त् ॥

## भाष्यम्
हे सुक्रतो शोभनकर्मन् पवमानसोम रयिमभि धनंप्रति राजानं त्वा त्वां अतोदिवोमुष्मा- त् द्युलोकात् अव्यथिर्व्यथारहितः सुपर्णः रयेनोभरदाहरत् । तथाचनिगमान्तरं—आदायश्ये- नोअभरत्सोममिति ॥ ३ ॥