+++
title = "०१ पवस्व दक्षसाधनो"

+++
## अधिमन्त्रम्
पवमानः सोमः। दृळ्हच्युत आगस्त्यः। गायत्री।

## मन्त्रः
पव॑स्व दक्ष॒साध॑नो दे॒वेभ्यः॑ पी॒तये॑ हरे ।  
म॒रुद्भ्यो॑ वा॒यवे॒ मदः॑ ॥

## पदपाठः
पव॑स्व । द॒क्ष॒ऽसाध॑नः । दे॒वेभ्यः॑ । पी॒तये॑ । ह॒रे॒ ।  
म॒रुत्ऽभ्यः॑ । वा॒यवे॑ । मदः॑ ॥

## भाष्यम्
हे हरे हरितवर्ण पापहर्तर्वा सोम दक्षसाधनः दक्षोबलं तस्यसाधको मदोमदकरश्च त्वं पवस्व क्षर देवेभ्यः इन्द्रादिभ्यः पीतये पानाय । तथा मरुद्भ्योवायवेच पीतये पवस्व ॥ १ ॥