+++
title = "०४ जज्ञानं सप्त"

+++
## अधिमन्त्रम्
पवमानः सोमः। त्रितः। उष्णिक्।

## मन्त्रः
ज॒ज्ञा॒नं स॒प्त मा॒तरो॑ वे॒धाम॑शासत श्रि॒ये ।  
अ॒यं ध्रु॒वो र॑यी॒णां चिके॑त॒ यत् ॥

## पदपाठः
ज॒ज्ञा॒नम् । स॒प्त । मा॒तरः॑ । वे॒धाम् । अ॒शा॒स॒त॒ । श्रि॒ये ।  
अ॒यम् । ध्रु॒वः । र॒यी॒णाम् । चिके॑त । यत् ॥

## भाष्यम्
जज्ञानं प्रादुर्भूतं वेधां कर्मणोविधातारं सोमं सप्त सप्तसङ्ख्याकामातरो गङ्गाद्यानद्यः स- प्तच्छन्दांसिवा श्रिये यजमानानां ऎश्वर्यार्थं आशासत अनुशासन्ति अनुशासनं कुर्वन्ति । शास्तेर्लङि व्यत्ययेनात्मनेपदम् । यद्यस्मात् ध्रुवोयं सोमः रयीणां धनानि चिकेत जानाति । तस्मादस्यानुशासने कृते यजमानानां धनादिसमृद्धिर्भवति ॥ ४ ॥