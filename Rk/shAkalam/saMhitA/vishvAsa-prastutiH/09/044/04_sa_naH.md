+++
title = "०४ स नः"

+++
## अधिमन्त्रम्
पवमानः सोमः। अयास्यः। गायत्री।

## मन्त्रः
स नः॑ पवस्व वाज॒युश्च॑क्रा॒णश्चारु॑मध्व॒रम् ।  
ब॒र्हिष्माँ॒ आ वि॑वासति ॥

## पदपाठः
सः । नः॒ । प॒व॒स्व॒ । वा॒ज॒ऽयुः । च॒क्रा॒णः । चारु॑म् । अ॒ध्व॒रम् ।  
ब॒र्हिष्मा॑न् । आ । वि॒वा॒स॒ति॒ ॥

## भाष्यम्
हे सोम यं त्वां बर्हिष्मानृत्विगाविवासति परिचरति सत्वं नोस्मदर्थं वाजयुरन्नमि- च्छन्नध्वरं हिंसारहितं यागं च चारुं कल्याणं चक्राणः कुर्वन् पवस्व क्षर ॥ ४ ॥