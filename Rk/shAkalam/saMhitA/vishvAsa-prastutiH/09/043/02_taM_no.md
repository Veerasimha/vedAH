+++
title = "०२ तं नो"

+++
## अधिमन्त्रम्
पवमानः सोमः। मेध्यातिथिः। गायत्री।

## मन्त्रः
तं नो॒ विश्वा॑ अव॒स्युवो॒ गिरः॑ शुम्भन्ति पू॒र्वथा॑ ।  
इन्दु॒मिन्द्रा॑य पी॒तये॑ ॥

## पदपाठः
तम् । नः॒ । विश्वाः॑ । अ॒व॒स्युवः॑ । गिरः॑ । शु॒म्भ॒न्ति॒ । पू॒र्वऽथा॑ ।  
इन्दु॑म् । इन्द्रा॑य । पी॒तये॑ ॥

## भाष्यम्
तमिन्दुं सोमं नोस्माकं विश्वाः सर्वाअवस्युवः अवोरक्षणं तदिच्छन्त्योगिरः स्तुतयः पूर्वथा पूर्वमिव पूर्वं यथा तथैवेदानीमपि शुंभन्ति दीपयन्ति किमर्थमिन्द्रायेन्द्रस्य पीतये पानाय ॥ २ ॥