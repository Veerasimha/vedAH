+++
title = "०३ पुनानो याति"

+++
## अधिमन्त्रम्
पवमानः सोमः। मेध्यातिथिः। गायत्री।

## मन्त्रः
पु॒ना॒नो या॑ति हर्य॒तः सोमो॑ गी॒र्भिः परि॑ष्कृतः ।  
विप्र॑स्य॒ मेध्या॑तिथेः ॥

## पदपाठः
पु॒ना॒नः । या॒ति॒ । ह॒र्य॒तः । सोमः॑ । गीः॒ऽभिः । परि॑ऽकृतः ।  
विप्र॑स्य । मेध्य॑ऽअतिथेः ॥

## भाष्यम्
पुनानः पूयमानोहर्यतः कमनीयः सोमोगीर्भिः परिष्कृतः स्तुतिभिरलङ्कृतोयाति कलशंप्रति । किमर्थं विप्रस्य मेधाविनो मेध्यातिथेर्ममयागार्थं यद्वा ममगीर्भिरिति संबन्धः ॥ ३ ॥