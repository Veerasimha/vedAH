+++
title = "०१ यत्सोम चित्रमुक्थ्यं"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
यत्सो॑म चि॒त्रमु॒क्थ्यं॑ दि॒व्यं पार्थि॑वं॒ वसु॑ ।  
तन्नः॑ पुना॒न आ भ॑र ॥

## पदपाठः
यत् । सो॒म॒ । चि॒त्रम् । उ॒क्थ्य॑म् । दि॒व्यम् । पार्थि॑वम् । वसु॑ ।  
तत् । नः॒ । पु॒ना॒नः । आ । भ॒र॒ ॥

## भाष्यम्
हे सोम यच्चित्रं चायनीयं उक्थ्यं स्तुत्यं दिव्यं दिविभवं पार्थिवं पृथिवीसंबद्धंच वसु धनमस्ति तत् नोस्माभ्यं पुनानः पूयमानः सन्नाभर आहर ॥ १ ॥