+++
title = "०१ पवस्व वृष्टिमा"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
पव॑स्व वृ॒ष्टिमा सु नो॒ऽपामू॒र्मिं दि॒वस्परि॑ ।  
अ॒य॒क्ष्मा बृ॑ह॒तीरिषः॑ ॥

## पदपाठः
पव॑स्व । वृ॒ष्टिम् । आ । सु । नः॒ । अ॒पाम् । ऊ॒र्मिम् । दि॒वः । परि॑ ।  
अ॒य॒क्ष्माः । बृ॒ह॒तीः । इषः॑ ॥

## भाष्यम्
हे सोम त्वं दिवोद्युलोकात् वृष्टिं नोस्माकमापवस्व समन्तात्कुरु । एतदेव दर्शयति—अपा मुदकानामूर्मिं तरङ्गं दिवः पर्यापवस्व । अपिचायक्ष्माः यक्ष्मरहितानि अनामयानि बृहतीर्महां ति इषोन्नानि आपवस्व ॥ १ ॥