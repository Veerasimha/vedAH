+++
title = "०४ स न"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
स न॑ ऊ॒र्जे व्य१॒॑व्ययं॑ प॒वित्रं॑ धाव॒ धार॑या ।  
दे॒वासः॑ शृ॒णव॒न्हि क॑म् ॥

## पदपाठः
सः । नः॒ । ऊ॒र्जे । वि । अ॒व्यय॑म् । प॒वित्र॑म् । धा॒व॒ । धार॑या ।  
दे॒वासः॑ । शृ॒णव॑न् । हि । क॒म् ॥

## भाष्यम्
हे सोम सत्वं नोस्माकमूर्जे अन्नायाव्ययमविमयं पवित्रं धारया संपातेन विधाव प्राप्नुहि । देवासोदेवाः अपि हि कं श्रृणवत् गमनवेलायामुत्पन्नं तव शब्दं श्रृण्वद्न्तु ॥ ४ ॥