+++
title = "०५ पवमानो असिष्यदद्रक्षांस्यपजङ्घनत्"

+++
## अधिमन्त्रम्
पवमानः सोमः। कविर्भार्गवः। गायत्री।

## मन्त्रः
पव॑मानो असिष्यद॒द्रक्षां॑स्यप॒जङ्घ॑नत् ।  
प्र॒त्न॒वद्रो॒चय॒न्रुचः॑ ॥

## पदपाठः
पव॑मानः । अ॒सि॒स्य॒द॒त् । रक्षां॑सि । अ॒प॒ऽजङ्घ॑नत् ।  
प्र॒त्न॒ऽवत् । रो॒चय॑न् । रुचः॑ ॥

## भाष्यम्
रक्षांसि राक्षसानपजङ्घनदपघ्नन् रुचः आत्मीयादीप्तीः प्रत्नवत् पुराणवत् रोचयन् दीपयन् पवमानः सोमोसिस्यदत् स्यन्दते ॥ ५ ॥उत्तइति पंचर्चं षड्विंशं सूक्तं आङ्गिरसस्योचथ्यस्यार्षं गायत्रं पवमानसोमदेवताकं तथा चानुक्रान्तं—उत्तेशुष्मासउचथ्यइति । उक्तोविनियोगः ।