+++
title = "०७ देवो देवाय"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
दे॒वो दे॒वाय॒ धार॒येन्द्रा॑य पवते सु॒तः ।  
पयो॒ यद॑स्य पी॒पय॑त् ॥

## पदपाठः
दे॒वः । दे॒वाय॑ । धार॑या । इन्द्रा॑य । प॒व॒ते॒ । सु॒तः ।  
पयः॑ । यत् । अ॒स्य॒ । पी॒पय॑त् ॥

## भाष्यम्
देवाय द्योतमानायेन्द्राय सुतोभिषुतो देवोद्योतमानः सोमोधारया पवते । क्षरति यद्यस्मादस्यसोमस्य पयः पिपयत् इन्द्रमाप्यायितवत् तस्माद्धा- रया पवतइत्यर्थः ॥ ७ ॥