+++
title = "०९ आ नः"

+++
## अधिमन्त्रम्
पवमानः सोमः। मनुराप्सवः। उष्णिक्।

## मन्त्रः
आ नः॑ सुतास इन्दवः पुना॒ना धा॑वता र॒यिम् ।  
वृ॒ष्टिद्या॑वो रीत्यापः स्व॒र्विदः॑ ॥

## पदपाठः
आ । नः॒ । सु॒ता॒सः॒ । इ॒न्द॒वः॒ । पु॒ना॒नाः । धा॒व॒त॒ । र॒यिम् ।  
वृ॒ष्टिऽद्या॑वः । री॒ति॒ऽआ॒पः॒ । स्वः॒ऽविदः॑ ॥

## भाष्यम्
हे सुतासः अभिषूयमाणाः हे इन्दवः दीप्ताः पात्रेषु क्षरन्तोवा हे रीत्यापः यैः पृथि वीं प्रति स्रवणशीलाआपः कृताः तादृशाः हे सोमाः पुनानाः पुयमानाः यूयं नोस्मभ्यं रयिं आधावत आगमयत । कीदृशाः वृष्टिद्यावः वृष्टभिर्द्यौः यैः क्रियते वृष्ट्यभिमुखद्युलो- कवन्तः स्वर्विदः सर्वस्य लंभकाः ॥ ९ ॥