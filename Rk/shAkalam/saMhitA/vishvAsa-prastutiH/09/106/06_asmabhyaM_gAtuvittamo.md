+++
title = "०६ अस्मभ्यं गातुवित्तमो"

+++
## अधिमन्त्रम्
पवमानः सोमः। चक्षुर्मानवः। उष्णिक्।

## मन्त्रः
अ॒स्मभ्यं॑ गातु॒वित्त॑मो दे॒वेभ्यो॒ मधु॑मत्तमः ।  
स॒हस्रं॑ याहि प॒थिभिः॒ कनि॑क्रदत् ॥

## पदपाठः
अ॒स्मभ्य॑म् । गा॒तु॒वित्ऽत॑मः । दे॒वेभ्यः॑ । मधु॑मत्ऽतमः ।  
स॒हस्र॑म् । या॒हि॒ । प॒थिऽभिः॑ । कनि॑क्रदत् ॥

## भाष्यम्
हे सोम अस्मभ्यं गातुवित्तमः अत्यन्तं मार्गस्य लंभकः तथा देवेभ्यश्च मधुमत्तमः अ- त्यन्तं स्वादुकारी त्वं कनिक्रदत् शब्दङ्कुर्वन् सहस्रं पथिभिर्बहुभिर्मार्गैः याहि कलशमा- गच्छ ॥ ६ ॥