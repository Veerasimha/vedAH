+++
title = "१० सोमः पुनान"

+++
## अधिमन्त्रम्
पवमानः सोमः। अग्निः। उष्णिक्।

## मन्त्रः
सोमः॑ पुना॒न ऊ॒र्मिणाव्यो॒ वारं॒ वि धा॑वति ।  
अग्रे॑ वा॒चः पव॑मानः॒ कनि॑क्रदत् ॥

## पदपाठः
सोमः॑ । पु॒ना॒नः । ऊ॒र्मिणा॑ । अव्यः॑ । वार॑म् । वि । धा॒व॒ति॒ ।  
अग्रे॑ । वा॒चः । पव॑मानः । कनि॑क्रदत् ॥

## भाष्यम्
पुनानः पूयमानः सोमः ऊर्मिणा स्वीयया धारया अव्यः अवेर्वारं वालं पवित्रं विधा वति विविधं गच्छति । कीदृशः पवमानः पूतः वाचः स्तोत्रस्याग्रे कनिक्रदत् पुनः पुनः शब्दङ्कुर्वन् विधावन्ति ॥ १० ॥