+++
title = "०२ परिष्कृण्वन्ननिष्कृतं जनाय"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
प॒रि॒ष्कृ॒ण्वन्ननि॑ष्कृतं॒ जना॑य या॒तय॒न्निषः॑ ।  
वृ॒ष्टिं दि॒वः परि॑ स्रव ॥

## पदपाठः
प॒रि॒ऽकृ॒ण्वन् । अनिः॑ऽकृतम् । जना॑य । या॒तय॑न् । इषः॑ ।  
वृ॒ष्टिम् । दि॒वः । परि॑ । स्र॒व॒ ॥

## भाष्यम्
हे सोम अनिष्कृतं संस्कृतं यजमानं स्थानं वा परिष्कृण्वन् संस्कुर्वन् जनाय यागकर्त्रे इषोन्नानि यातयन् निर्गमयन् दिवोन्तरिक्षात् वृष्टिं परिस्रव ॥ २ ॥