+++
title = "०१ आशुरर्ष बृहन्मते"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
आ॒शुर॑र्ष बृहन्मते॒ परि॑ प्रि॒येण॒ धाम्ना॑ ।  
यत्र॑ दे॒वा इति॒ ब्रव॑न् ॥

## पदपाठः
आ॒शुः । अ॒र्ष॒ । बृ॒ह॒त्ऽम॒ते॒ । परि॑ । प्रि॒येण॑ । धाम्ना॑ ।  
यत्र॑ । दे॒वाः । इति॑ । ब्रव॑न् ॥

## भाष्यम्
हे बृहन्मते महामते सोम प्रियेण देवानां प्रियतमेन धाम्ना शरीरेण धारया आशुः शीघ्रःसन् पर्यर्ष परिगच्छ । यत्रदेवाइन्द्रादयो वर्तन्ते इतिब्रवन् ब्नुवन्नुच्चारयन् तां दिशं गच्छामीति ब्रुवन्नित्यर्थः ॥ १ ॥