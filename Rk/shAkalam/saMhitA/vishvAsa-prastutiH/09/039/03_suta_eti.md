+++
title = "०३ सुत एति"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
सु॒त ए॑ति प॒वित्र॒ आ त्विषिं॒ दधा॑न॒ ओज॑सा ।  
वि॒चक्षा॑णो विरो॒चय॑न् ॥

## पदपाठः
सु॒तः । ए॒ति॒ । प॒वित्रे॑ । आ । त्विषि॑म् । दधा॑नः । ओज॑सा ।  
वि॒ऽचक्षा॑णः । वि॒ऽरो॒चय॑न् ॥

## भाष्यम्
सुतोभिषुतः सोमःसन् पवित्रे दशापवित्रे आइत्यनर्थकः ओजसा बलेन शीघ्रं एति गच्छति । कीदृशःसन् त्विषिं दीप्तिं दधानो धारयन् विचक्षणः सर्वं पश्यन् विरोचयन् दीपयंश्च । किं देवानितिशेषः ॥ ३ ॥