+++
title = "०४ एष विश्वानि"

+++
## अधिमन्त्रम्
पवमानः सोमः। शुनःशेपः। गायत्री।

## मन्त्रः
ए॒ष विश्वा॑नि॒ वार्या॒ शूरो॒ यन्नि॑व॒ सत्व॑भिः ।  
पव॑मानः सिषासति ॥

## पदपाठः
ए॒षः । विश्वा॑नि । वार्या॑ । शूरः॑ । यन्ऽइ॑व । सत्व॑ऽभिः ।  
पव॑मानः । सि॒सा॒स॒ति॒ ॥

## भाष्यम्
पवमानः क्षरन् शूरोवीर एषसोमो विश्वानि सर्वाणि वार्या वरणीयानि धनानि सत्वभिर्बलैः यन्निव गच्छन्निव सिषासति अस्मदर्थं संभक्तु- मिच्छति ॥ ४ ॥