+++
title = "०७ अभ्यर्ष स्वायुध"

+++
## अधिमन्त्रम्
पवमानः सोमः। हिरण्यस्तूपः। गायत्री।

## मन्त्रः
अ॒भ्य॑र्ष स्वायुध॒ सोम॑ द्वि॒बर्ह॑सं र॒यिम् ।  
अथा॑ नो॒ वस्य॑सस्कृधि ॥

## पदपाठः
अ॒भि । अ॒र्ष॒ । सु॒ऽआ॒यु॒ध॒ । सोम॑ । द्वि॒ऽबर्ह॑सम् । र॒यिम् ।  
अथ॑ । नः॒ । वस्य॑सः । कृ॒धि॒ ॥

## भाष्यम्
हे स्वायुध शोभनायुध सोम त्वं द्विबर्हसं द्वयोर्द्यावापृथिव्योः स्थानयोः परिबुढं रयिं धनं अभ्यर्ष अस्मानभिगमय । सिद्धमन्यत् ॥ ७ ॥