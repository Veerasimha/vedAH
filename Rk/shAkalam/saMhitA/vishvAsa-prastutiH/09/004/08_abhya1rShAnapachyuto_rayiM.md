+++
title = "०८ अभ्य१र्षानपच्युतो रयिं"

+++
## अधिमन्त्रम्
पवमानः सोमः। हिरण्यस्तूपः। गायत्री।

## मन्त्रः
अ॒भ्य१॒॑र्षान॑पच्युतो र॒यिं स॒मत्सु॑ सास॒हिः ।  
अथा॑ नो॒ वस्य॑सस्कृधि ॥

## पदपाठः
अ॒भि । अ॒र्ष॒ । अन॑पऽच्युतः । र॒यिम् । स॒मत्ऽसु॑ । स॒स॒हिः ।  
अथ॑ । नः॒ । वस्य॑सः । कृ॒धि॒ ॥

## भाष्यम्
हे सोम समत्सु सङ्ग्रामेषु अनपच्युतः शत्रूभिरनाहतः सासहिः शत्रुणामभिभविता त्वं रयिं धनं अभ्यर्ष अस्मानभिगमय । सिद्धमन्यत् ॥ ८ ॥