+++
title = "०५ स नः"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
स नः॑ पुना॒न आ भ॑र र॒यिं स्तो॒त्रे सु॒वीर्य॑म् ।  
ज॒रि॒तुर्व॑र्धया॒ गिरः॑ ॥

## पदपाठः
सः । नः॒ । पु॒ना॒नः । आ । भ॒र॒ । र॒यिम् । स्तो॒त्रे । सु॒ऽवीर्य॑म् ।  
ज॒रि॒तुः । व॒र्ध॒य॒ । गिरः॑ ॥

## भाष्यम्
हे सोम सत्वं नोस्मभ्यं स्तोत्रे स्तोतृभ्यः पुनानः पूयमानोभिषूयमाणः आ भराहर । किं रयिं धनम् । कीदृशं सुवीर्यं सुपुत्रम् । किंच जरितुः स्तोतुर्गिरः स्तुतीः वर्धय ॥ ५ ॥