+++
title = "०४ विश्वा सोम"

+++
## अधिमन्त्रम्
पवमानः सोमः। बृहन्मतिः। गायत्री।

## मन्त्रः
विश्वा॑ सोम पवमान द्यु॒म्नानी॑न्द॒वा भ॑र ।  
वि॒दाः स॑ह॒स्रिणी॒रिषः॑ ॥

## पदपाठः
विश्वा॑ । सो॒म॒ । प॒व॒मा॒न॒ । द्यु॒म्नानि॑ । इ॒न्दो॒ इति॑ । आ । भ॒र॒ ।  
वि॒दाः । स॒ह॒स्रिणीः॑ । इषः॑ ॥

## भाष्यम्
हे सोम पवमान पूयमान इन्दो दीप्त त्वं विश्वा सर्वाणि बहुविधानि द्युम्नानि द्रविणानि आभराहर । विदाः लंभयच सहस्रिणीः सहस्रसङ्ख्याकानि इषोन्नानि ॥ ४ ॥