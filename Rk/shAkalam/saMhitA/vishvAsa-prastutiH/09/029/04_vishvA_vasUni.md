+++
title = "०४ विश्वा वसूनि"

+++
## अधिमन्त्रम्
पवमानः सोमः। नृमेध। गायत्री।

## मन्त्रः
विश्वा॒ वसू॑नि सं॒जय॒न्पव॑स्व सोम॒ धार॑या ।  
इ॒नु द्वेषां॑सि स॒ध्र्य॑क् ॥

## पदपाठः
विश्वा॑ । वसू॑नि । स॒म्ऽजय॑न् । पव॑स्व । सो॒म॒ । धार॑या ।  
इ॒नु । द्वेषां॑सि । स॒ध्र्य॑क् ॥

## भाष्यम्
हे सोम विश्वा सर्वाणि वसूनि अस्मदर्थं संजयन् पवस्व क्षर । धारया द्वेषांसि द्वेष्याणि सर्वाणि सध्यक् सहैव इनु प्रेरय दूरदेशंप्रति ॥ ४ ॥