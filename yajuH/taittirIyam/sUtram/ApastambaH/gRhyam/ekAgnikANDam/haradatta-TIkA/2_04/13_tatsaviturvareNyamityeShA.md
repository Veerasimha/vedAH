+++
title = "१३ तत्सवितुर्वरेण्यमित्येषा"

+++
## मन्त्रः

तत्स॑वि॒तुर्वरे॑ण्य॒मित्ये॒षा ।  

## टीका
अथ सावित्री - तत्सवितुरिति ॥ तच्छब्दश्रुतेः यच्छब्दोभ्याहर्तव्यः । यत् सर्वेषां ध्येयं तद्देवस्य सवितुः वरेण्यं वरणीयं भर्गाः पापानां भर्जनं तेजोमयं रूपं वयं धीमहि ध्यायामः । कीदृशस्य सवितुः? यो नः अस्माकं सर्वेषां धियो धर्मादिविषया वृद्धिः प्रचोदयात् प्रेरयेत् । सवित्राभ्यनुज्ञातो हि सर्वोपि कर्म करोति सविता वै प्रसवानामीशे इति ब्राह्मणम् ॥

